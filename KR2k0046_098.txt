# -*- mode: mandoku-view; -*-
#+TITLE: 湖廣通志
#+DATE: 2015-08-24 22:41:52.797555
#+PROPERTY: ID KR2k0046
#+PROPERTY: BASEEDITION WYG    
#+PROPERTY: JUAN 卷九十八
<pb:KR2k0046_WYG_098-1a>¶
欽定四庫全書¶
　湖廣通志巻九十八¶
　　藝文志¶
　　考¶
皇清¶
　　制科取士之法考　　　　　　　劉子壯¶
　古之有天下者必求聖賢以共之以為非此不能安¶
　億萬之衆也且以為非此不能居億兆之上而使之¶
<pb:KR2k0046_WYG_098-1b>¶
　相安故有以天子而下訪匹夫之事其後道微上以¶
　功名為懸而下有富貴之志上下交相疑而以術為¶
　御於是法日密而治亦日不古矣堯之舉舜也内有¶
　四凶外有洪水而其所詳者乃在家人父子之間又¶
　將以是試之謂夫其道不出乎此也伊尹樂堯舜之¶
　道而湯與之伐夏武王以吕尚為軍師而所陳者敬¶
　義當其時或幣聘之車載之學焉而以為師數千嵗¶
　後惟昭烈於武侯有之此時未有制科而其所取之¶
<pb:KR2k0046_WYG_098-2a>¶
　士如此其士固異其取之也亦不同其所以相與有¶
　成也亦自非後之所能及至士出於取取立以法則¶
　賔師之位虛而道德之意微矣周最近古有三年賔¶
　興之典此後世制科之原也然考其制由鄉學者鄉¶
　大夫掌之而用之大司徒由國學者大樂正掌之而¶
　用之大司馬然皆書其德行道藝而無所謂文字之¶
　觀禮曰以賔禮禮之盖猶有尊賢敬士之意而無一¶
　切束縛猜禁與夫徒𨽻役使之事及周之衰諸侯不¶
<pb:KR2k0046_WYG_098-2b>¶
　貢士士不養於學乃各以其所學顯於列國進而為¶
　㳺談退而為著述而上以文取士士以文自見之原¶
　自此始矣至漢文帝訪賈誼武帝䇿董仲舒遂為天¶
　子臨軒䇿士之始其所言者皆天下大務一代治亂¶
　之故惜其君徒能知其言之善而不能登之師傅以¶
　竟其學使二君者能如湯武之於伊吕其所表見必¶
　有進於古豈特如是而已哉隋唐沿之武后有洛陽¶
　殿之親問而其後直言如劉蕡者乃不得第盖其時¶
<pb:KR2k0046_WYG_098-3a>¶
　士人不知有三代之學而人君又多不自親問其言¶
　既不得通於上而上亦無為天下得人之意故其文¶
　不顯而士亦無所見宋明以來視為故事規規乎聲¶
　偶之文字畫之整固宜其無明道知治之士也此制¶
　科之在天子者也漢用仲舒言令列侯郡守擇吏民¶
　賢者嵗貢各二人而茂才孝亷於是始其後立五經¶
　博士開弟子員設教射䇿又為限年之法儒者試經¶
　學文吏試章奏魏立九品中正之法擇本州人為中¶
<pb:KR2k0046_WYG_098-3b>¶
　正吏部憑之授官斯二者猶兼經術德行未專以文¶
　取士也至晉舉秀異宋用䇿試隋置進士始專以文¶
　取士而士皆投牒自進矣唐制有三自天子有制第¶
　而其在學館曰生徒在州縣曰鄉貢皆升有司而進¶
　退之其科有十二而行之久者進士明經二者而已¶
　然其法以聲韻帖誦為工當時所尚者詩賦而後世¶
　論善詩者反不在其中宋承明經進士之舊而進士¶
　為盛又分經義詩賦為二焉論者曰能擇師儒如胡¶
<pb:KR2k0046_WYG_098-4a>¶
　瑗以教國學慎司如歐陽修以主文柄則士得其養¶
　而文可以正此皆争之於其末也有明專用經義而¶
　兼取論䇿其意兼以明道求治而士皆習録纂組中¶
　無實得茍取科第其他又往往由於詭道則士愈賤¶
　而法亦欲變而無所之矣此制科之在主司者也合¶
　而考之師焉賔焉臣焉此三代以上之法也經術焉¶
　詩賦焉文義焉此漢唐以下之法也親䇿而不能用¶
　其人不親䇿而不能知其人或得其人而知之不能¶
<pb:KR2k0046_WYG_098-4b>¶
　深用之不能盡焉此天子制科之異也不待上之舉¶
　之而以名字自進不必其人之可取而以文辭為斷¶
　又不必其文詞而以詭道得使人謂制科可廢焉此¶
　主司制科之異也夫古之時得一士而可以治天下¶
　今之時取數百士而天子尚不知其人何則古之人¶
　以為吾之治天下惟審乎此而今之人以為吾之有¶
　天下不恃乎此也故畧之古之時必先知而後官之¶
　今之時皆先官其人而後察之是以上無真確之見¶
<pb:KR2k0046_WYG_098-5a>¶
　亦無破格之舉而下亦循資守分無敢自言其有志¶
　於天下之大吾見國家乏人至治不著而蓄道懷志¶
　之士需時待命而無以顯於當世也不揆疎昧輒條¶
　其考如右伏惟裁之¶
　　説¶
　宋¶
　　太極圖説　　　　　　　　　　周惇頤¶
無極而太極太極動而生陽動極而静静而生陰静極¶
<pb:KR2k0046_WYG_098-5b>¶
復動一静一動互為其根分陰分陽兩儀立焉陽變陰¶
合而生水火木金土五氣順布四時行焉五行一陰陽¶
也陰陽一太極也太極本無極也五行之生也各一其¶
性無極之真二五之精妙合而凝乾道成男坤道成女¶
二氣交感化生萬物萬物生生而變化無窮焉惟人也¶
得其秀而最靈形既生矣神發知矣五性感動而善惡¶
分萬事出矣聖人定之以中正仁義而主静立人極焉¶
故與天地合其德日月合其明四時合其序鬼神合其¶
<pb:KR2k0046_WYG_098-6a>¶
吉凶君子修之吉小人悖之凶故曰立天之道曰陰與¶
陽立地之道曰柔與剛立人之道曰仁與義又曰原始¶
反終故知死生之説大哉易也斯其至矣¶
　　愛蓮説　　　　　　　　　　　周惇頤¶
水陸草木之花可愛者甚蕃晉陶淵明獨愛菊自李唐¶
來世人甚愛牡丹予獨愛蓮之出淤泥而不染濯清漣¶
而不妖中通外直不蔓不枝香逺益清亭亭淨植可逺¶
觀而不可䙝玩焉予謂菊花之隠逸者也牡丹花之富¶
<pb:KR2k0046_WYG_098-6b>¶
貴者也蓮花之君子者也噫菊之愛陶後鮮有聞蓮之¶
愛同予者何人牡丹之愛宜乎衆矣¶
　　潭州示學者説　　　　　　　　真德秀¶
真景元説曰予既新其郡之學又為之續廩士之費俾¶
絃誦於斯者微一日之輟焉教授陳君瑞甫過余請曰¶
公之於士也安其居足其食顧亡一言以淑之可乎予¶
謝曰此師儒之事也予何言雖然嘗聞之孔子矣豈不¶
曰古之學者為已乎自漢以經術求士士為青紫而明¶
<pb:KR2k0046_WYG_098-7a>¶
經唐以詞藝取士士為科目而業文其去聖人之意逺¶
矣今之學者其果為已而學歟其亦猶夫漢唐之士有¶
所利而學也如果為已而學則理不可以不窮性不可¶
以不盡不至乎聖賢之域弗止也若有所利而學則茍¶
能操觚吮墨媒爵秩而貿軒裳斯足矣放失其心弗顧¶
也異類其行弗恥也此學者邪正之岐途也請以淑吾¶
士可乎瑞甫曰敬聞命矣抑後世之言學者其有得於¶
孔氏之指歟曰後世學者其謬於聖人多矣獨嘗於唐¶
<pb:KR2k0046_WYG_098-7b>¶
之陽子近世之石子尹子有取焉陽子曰學者學為忠¶
孝也石子曰學者學為仁義也尹子曰學者學為人也¶
是三言者庶幾聖門之遺意乎方唐之世士習之陋甚¶
矣陽子一旦倡斯言於太學如天球之音威鳯之鳴學¶
者竦然洗心而易聴歸覲其親者踵相躡焉理義之感¶
人如此然則石子之言其有異於陽子歟曰無以異也¶
仁者孝之源義者忠之幹曰仁義則忠孝在其中矣然¶
則尹子之言其有異於二子歟曰亡以異也夫人與天¶
<pb:KR2k0046_WYG_098-8a>¶
地並而為三才者也必兼三常備萬善然後人道立焉¶
其警世之深為人之切又進乎二子矣敢問所以學為¶
人者奈何曰耳目膚體人之形也仁義禮智信人之性¶
也君臣父子昆弟夫婦朋友人之職也必循其性而不¶
悖必盡其職而不愧然後其形可踐也孟子曰人之異¶
於禽獸者幾希庶民去之君子存之又曰無惻隠之心¶
非人也無羞惡之心非人也無辭讓之心非人也無是¶
非之心非人也夫天之生夫斯人也與物亦甚異矣而¶
<pb:KR2k0046_WYG_098-8b>¶
孟子以為幾希何哉盖所貴乎人者以其有是心者也¶
是心不存則人之形雖具而人理已亡矣人之理亡則¶
其與物何别哉故均是人也盡其道之極者聖人之所¶
以參天地也違其理之常者凡民之所以為禽獸也聖¶
愚之分其端甚微而其究甚逺豈不大可懼耶予故曰¶
尹子之言警世之深為人之切則又進乎二子也吾黨¶
之士茍無意於聖賢之學則已倘有志焉則反躬内省¶
於人道之當然者有一毫之未至將皇皇然如渇之欲¶
<pb:KR2k0046_WYG_098-9a>¶
飲餒之欲食也凜凜焉如負鍼芒而蹈棘茨也吾子幸¶
以為然則願以告夫同志者俾知太守之期乎士不在¶
於徼人爵取世資而在乎敬身而成德也瑞甫瞿然曰¶
公之淑吾士者厚矣瑢請揭其言於學以為士之則¶
　明¶
　　萬玉山房説　　　　　　　　　曽朝節¶
博野張公愛竹山房有竹萬箇題曰萬玉余疑公之愛¶
竹非無取也疏其意問之大江以南多竹惟此苦寒絶¶
<pb:KR2k0046_WYG_098-9b>¶
少即有之視江南竹異乃愈珎惜焉公居江陵不難有¶
竹亦不難竹至萬何以玉視竹豈易得者顧反貴歟人¶
情貴賤無常白珩貴也楚語乃曰楚國無以為寶今種¶
竹之多愛比於玉是為白珩者萬也豈公寶善之寄歟¶
竹之德中虛而外直體剛而用柔善孰大於是古人有¶
愛竹者取其能醫俗耳不足以窺竹之全夫萬玉備矣¶
或者公之愛以此也竹之始種也深土而壅之汲水而¶
溉之周樊而謹䕶之如此其不可輟也君子植德其身¶
<pb:KR2k0046_WYG_098-10a>¶
培厚之以基滋息之以時兢兢乎恐其戕之者自外也¶
何以異於種竹乎吾見公之凝然定也闇然修也惕然¶
祗異也盖取諸種竹將所謂觸目警心者非耶夫竹之¶
生不遽萬吾盡吾力種之矣及春而萌生之多積嵗則¶
至於為林故能萬也杜陵曰惡竹應須斬萬竿然則初¶
非任其猥繁耳芟洗其惡而後嘉美林列是以君子觀¶
於竹得漸之義焉擇之術焉凡公取義於竹或不止此¶
而此其大也次第問之庶幾有以開我¶
<pb:KR2k0046_WYG_098-10b>¶
皇清¶
　　圖數説　　　　　　　　　　　劉子壯¶
　一二三四五六七八九十者數也或竒或偶者陰也¶
　陽也其曰天以一生水地以六成之天地云者陰陽¶
　云也猶之陽以一生水陰以六成之也不言陰陽而¶
　言天地者陰陽為理天地為形五行屬形故言形以¶
　生之也五行之生原無漸形其言以一生之以六成¶
　之者言水得天之一以生得地之六以成猶之得陽¶
<pb:KR2k0046_WYG_098-11a>¶
　以生得陰以成也非謂一生水而後三生木又非天¶
　以一生水而後以七成火也其言天數五地數五者¶
　自一至十各半也五本天之正數而地亦五數者地¶
　之五從天生也天以一而生二地每増於天者天以¶
　竒而生偶也地得天之數以為數故能自為數其實¶
　不出於天之數也五為天生土之數而十為地成土¶
　之數故地為數五而十為五之重又土者地之成形¶
　也二四六八十不能離一三五七九而得數地不能¶
<pb:KR2k0046_WYG_098-11b>¶
　離天而得形猶婦不能離夫而生也易未言五行而¶
　解者以為天以一生地以六成者推五行之氣與其¶
　序而以理配之也周子之太極圖所謂五行一陰陽¶
　也而言漸次與辨漸次之非者皆支外之支矣至於¶
　五行之互相生此又得天地之氣為之宣其化而五¶
　行又自生於土者土得天之五數以生而成於地之¶
　重五之數也數終於十而以五為之中數成於十而¶
　以五為之生所以尊天而用地所以本天而親地也¶
<pb:KR2k0046_WYG_098-12a>¶
　地原於天數始於一十即一也一可以生十父道也¶
　一可以君十君道也一可以序次可以求配可以得¶
　衆者兄弟夫婦朋友之交之道也故首天一也天始¶
　於一而圖以五為中者五之中有一焉五以一為本¶
　後得一而二前合一而三左顧一而四右瞻一而五¶
　因而増之而六七八九十也以天地分之故曰天一¶
　地二天三地四天五地六天七地八天九地十也以¶
　數分之故曰天數五地數五也¶
<pb:KR2k0046_WYG_098-12b>¶
　　李氏宗盟説　　　　　　　　　李若愚¶
　盖古者大宗之外為小宗者四大宗則衆子姓共宗¶
　之也其四宗則三從以下兄弟逓相宗也嗟乎先正¶
　有曰宗子法壞則人不自知來處余嘗攷諸往牒以¶
　及近事流俗失而世敗壞恒必由之今夫家之有宗¶
　子猶水木之有源本而衣裳之有冠冕也三代暨唐¶
　宋皆重之不可廢也無宗則無恩無恩則易與㪚無¶
　宗則無禮無禮則易與僣無宗則無教無教則易與¶
<pb:KR2k0046_WYG_098-13a>¶
　亂散耶僣耶亂耶俗之所謂大不祥也然則宗子之¶
　法萃渙正亂弭僣之道也曷可廢也李氏自先世祖¶
　崇富及今耳孫尊尊卑卑長長幼幼恫如恪如未有¶
　一人軼於軌者世有法也而&KR0616;在正嘉間虐吏為政¶
　萇楚之謡不絶而鴻雁之聲屢作先大夫每為愚說¶
　其事輒汪然流涕余小子懼焉百世之後其尚聚而¶
　族東西南北不可以弗識也於是乎作宗盟大夫立¶
　宗禮也我未之能行也或曰宗何為乎有盟恐後世¶
<pb:KR2k0046_WYG_098-13b>¶
　子孫之日失其序也盟何為乎托始誌中興也先司¶
　諫始為卿大夫有名於朝也如王之有茂𢎞謝之有¶
　安石也然則予之盟之也何居曰夫亦猶行古之道¶
　也周公之誡成王也猶曰無念爾祖聿修厥德吾何¶
　盟哉今汝宗人羣昭羣穆咸在而不失其倫世為楚¶
　郡姓固矣自今日以&KR0616;無敗而度乎為父母僇乎無¶
　廢而職乎為州閭羞乎無惰女股肱乎則病我妻孥¶
　者乎無為不逞以扞官司乎無包藏禍心以為封豕¶
<pb:KR2k0046_WYG_098-14a>¶
　長蛇於茲土乎無少凌長逺間親小加大淫破義乎¶
　有一於此不有人道之患則必有陰陽之患夫李氏¶
　之先婦庀織也男庀耕也儒庀業也士庀亷也諸父¶
　昆弟及而元孫但使世世長長幼幼尊尊卑卑恫如¶
　恪如以世家其宗祊以勿為先大夫羞斯今日名以¶
　命之意也宗立而恩行矣恩行而教著矣教著而禮¶
　明矣君子謂斯言也信李氏其昌乎不然盟可尋也¶
　亦可寒也嗟乎葛虆猶能庇其本吾何盟哉乃為之¶
<pb:KR2k0046_WYG_098-14b>¶
　説曰宗若應昌必有哲人克勤一德矩模作程誦述¶
　先王啟我後生維貞與恪聞譽厥章淑慎臧嘉載錫¶
　之光世守訓典為萬民望忠肅恭懿惠和慈宣明允¶
　篤誠齊聖廣淵輯其分族則法京周詩書禮樂以贊¶
　箕疇賁於王庭家祚用休賴爾將來動服兹盟令儀¶
　懋正奕葉雲礽¶
　　櫺星門說　　　　　　　　　　易體震¶
　先師廟制自正殿而南有㦸門有櫺星門㦸門始宋¶
<pb:KR2k0046_WYG_098-15a>¶
　建隆年間凖儀立㦸學者類能言之至櫺星則難解¶
　其義按釋文云櫺者楣門總格也班孟堅西都賦捨¶
　櫺檻而却倚文選詩曲櫺激鮮颷韓昌黎詩暑夕眠¶
　風櫺蘇東坡詩皎如明月照牕櫺是也其名星何居¶
　陸放翁老學庵記牕格縱横相間名星眼近時蔡京¶
　省去横隔更名大師牕以此知牕之有格為星眼也¶
　今之㦸門古為楯門制用櫺牕格撤去障板取闢門¶
　求賢之意其兼取星者同於王制尊之至也周禮有¶
<pb:KR2k0046_WYG_098-15b>¶
　臯門應門又有闕門巍然中闕上懸治象謂之象魏¶
　自漢以來天子正門曰端門後世用天子禮尊先聖¶
　為櫺星門即今所云宸居法宫是也¶
　　䟦¶
　宋¶
　　書韓魏公黄州詩跋　　　　　　蘇　軾¶
黄州山水清逺土風厚善其民寡求而不争其士静而¶
文樸而不陋雖閭巷小民知尊愛賢者曰吾州雖逺小¶
<pb:KR2k0046_WYG_098-16a>¶
然王元之韓魏公嘗辱居焉以誇於四方之人元之自¶
黄遷蘄州没於蘄州然世之稱元之者必曰黄州而黄¶
人亦曰吾元之也魏公去黄四十餘年而思之不忘至¶
以為詩夫賢人君子天之所以遺斯民天下之所共有¶
而黄人獨私以為寵豈其尊德樂道獨異乎他邦也與¶
抑二公與此州之人有夙昔之契不可知也元之為郡¶
守有德於民民懷之不忘也固宜魏公從其兄居耳民¶
何自知之詩云有斐君子如金如錫如圭如璧金錫圭¶
<pb:KR2k0046_WYG_098-16b>¶
璧之所在瓦石草木被其光澤矣何必施於用奉議郎¶
孫賁公素黄人也而客於公公知之深盖所謂教授書¶
記者也而軾亦公之門人謫居於黄五年治東坡築雪¶
堂盖將老焉則亦黄人也於是相與摹公之詩而刻之¶
石以為黄人無窮之思而吾二人者亦庶幾托此以不¶
忘乎元豐七年十月二十六日汝州團練副使蘇軾記¶
　　黄陵夢跋　　　　　　　　　　蘇　軾¶
昔軾嘗聞之歐陽公曰予昔以西京留守推官為館閣¶
<pb:KR2k0046_WYG_098-17a>¶
較勘時同年丁寶臣元珍適來京師夢與同舟舟泝江¶
入一廟中拜謁堂下予班元珍下既出門見一馬隻耳¶
覺而語予固莫識也已而元珍出峽州判官余亦貶夷¶
陵令一日與元珍同泝峽謁黄陵廟入門惘然皆夢中¶
所見予為縣令固班元珍下出門外鐫石為馬缺一耳¶
相視大驚乃留詩廟中盖私識其事也¶
　　蔡邕九疑山碑銘跋　　　　　　李襲之¶
九疑名昉離騷祠廟古矣乃無漢以來碑刻閱歐陽詢¶
<pb:KR2k0046_WYG_098-17b>¶
藝文類聚有蔡邕碑銘然僅載銘詞而碑文不著惜也¶
他所遺逸多矣襲之既考新宮遂屬郡人李挺祖書於¶
玉琯巖以補千載之闕云淳祐六年秋八月郡守潼川¶
李襲之題¶
　　書楚詞協韻後　　　　　　　　朱　子¶
始予得黄叔垕父所定楚詞協韻而愛之以寄漳守傅¶
景仁景仁為刻板置公帑未幾予來代景仁景仁為予¶
言招昭遽同韻此謂遽當為遭似矣然嘗讀王岐公集¶
<pb:KR2k0046_WYG_098-18a>¶
銘詩中用遽字正入昭韻則大招之遽自不當改然又¶
疑其或反是承襲此篇之誤因考漢書敘傳則有符與¶
昭韻者(髙惠功/臣侯表)區與驕韻者(西南夷/兩粤傳)乃知大招本文誠¶
不為誤而岐公用韻其考之亦詳也予按諸書信如景¶
仁之言盖字之從豦聲者噱臄醵平讀音皆為彊然則¶
大招之遽當自彊而為喬乃得其讀於是即其板本復¶
刋正之使覽者無疑焉景仁説尚有欲商訂者會其去¶
亟不果他日當並扣之附刻書後也紹熙庚戌十月壬¶
<pb:KR2k0046_WYG_098-18b>¶
午書¶
　　再跋楚詞協韻　　　　　　　　朱　子¶
楚詞叶韻九章所謂將寓未詳者當時黄君盖用古杭¶
本及晁氏本讀之故於此不得其說而闕焉近見閤早¶
道士甘夢叔說寓乃當字之誤因亟考之則黄長睿洪¶
慶善本果皆作當黄注云宋本作寓洪云當值也以文¶
義音韻言之二家之本為是杭本未校舛誤最多宜不¶
足怪獨晁氏自謂深於騷者顧亦因襲其謬而不能有¶
<pb:KR2k0046_WYG_098-19a>¶
所是正若此類者尚多有之然則其所用力不過更易¶
序引増廣篇帙以飾其外而於是書之實初未嘗有所¶
發明也近世之言刪述者例如此不但晁氏而已予於¶
此編實嘗助其吟諷今乃自愧其眩於名實而考之不¶
詳也因復書其後以曉觀者云¶
　　題屈原天問後　　　　　　　　朱　子¶
此書多不可曉處不可强通亦有顯然謬誤而讀者不¶
覺又從而妄為之說者如啟棘賓商九辨九歌王逸則¶
<pb:KR2k0046_WYG_098-19b>¶
訓棘為陳訓賓為列謂商為五音之商固己穿鑿而洪¶
興祖又以為急相符契以賓客之禮而作是樂尤為迂¶
逺今詳此乃字以篆文相似而誤棘當作夢商當作天¶
言啟夢上賓於天而得此二樂以歸耳如列子史記所¶
載周穆王秦穆公趙簡子等事爾若山海經云夏后上¶
三嬪於天得九辨九歌以下則是當時此書别本賓字¶
亦誤作嬪故或者因以為誌雖實怪妄不足為据然商¶
字猶作天字則可驗矣柳子厚貿嬪之云乃為山海經¶
<pb:KR2k0046_WYG_098-20a>¶
所誤而或者又誤解之三寫之謬可勝嘆哉¶
　　贊¶
　唐¶
　　續羊叔子傳贊　　　　　　　　吕　温¶
天厭鼎峙蜀滅魏改錫晉羊公以同四海儒衣登壇嶽¶
鎮荆蠻十萬之衆從公而閑逍遥峴陽傲視勍敵用仁¶
為間出入無跡吳國雖守吳心已降吞於胷中不見大¶
江勤物忘己樂天知命留功遺人國愈身病江漢舊域¶
<pb:KR2k0046_WYG_098-20b>¶
德膏潜蒸化行兵中兵息化興䇿雖平吳道不相晉永¶
嘉南遷豈曰冺冺¶
　明¶
　　赤壁圖贊　　　　　　　　　　方孝孺¶
羣兒戲兵汚此赤壁江山無情猶有慚色帝命偉人睂¶
山之蘇酹酒大江以滌其汚揮斥元化與造物伍哀彼¶
妄庸攘竊腐䑕明月在水獨鶴在天勿謂公亡公在世¶
間¶
<pb:KR2k0046_WYG_098-21a>¶
　　　檄¶
　皇清¶
　　　喻六里苖檄　　　　　　　　　趙宏恩¶
　　　我¶
　朝自¶
太祖¶
太宗造區夏¶
世祖一寰宇¶
<pb:KR2k0046_WYG_098-21b>¶
聖祖承大統子元元絶域重譯争梯航恐後今¶
　天子御極純孝格天萬類咸若凡山陬海澨含生負性¶
　　　之儔不使一物不遂其願若永順桑植保靖諸苖¶
　　　多沈錮舊習累遭土司虐¶
　皇帝哀矜之允其請與内地民一體撫育田地聽其墾¶
　　　牛馬裕其用漢奸進占者絶之嵗輸糧無幾秋毫¶
　　　無利焉今彼苖婦子皆寧居保生業矣盖因其向¶
　　　化輸誠¶
<pb:KR2k0046_WYG_098-22a>¶
聖德丕冒於無窮也使者秉節來久加意爾苖披陳牘¶
　　見舍死投光訴前之長吏因循未上¶
聞使者知爾衆强凌弱衆暴寡每相殘踐踏且鄰苖奸¶
　　民刼掠墮害終年未寧居如罹水火末由自拔者¶
　　非一日矣方今太和翔洽卿雲見醴泉出鳯凰來¶
　　嘉禾瑞芝上瑞頻仍昆䖝草木揚芬耀彩爾衆獨¶
　　跼蹐乎榛莽山谷中不與夫禮樂衣冠之盛良可¶
　　憫焉比疏入¶
<pb:KR2k0046_WYG_098-22b>¶
聖慈命撫之設以官安以汛為爾等梁强戢暴使者親¶
　　臨化之期其樂昇平俾爾衆知¶
天子覆載大徳争先効順去危就安革除其兇暴取法其¶
　　良善秀者列膠庠魯者安耕鑿何其幸歟何其幸¶
　　歟或一二頑梗苖倚其穴負其固者爾衆擒之送¶
　　行轅表功論賞必不爾靳如其依違附和思逞釜¶
　　底則是㝠頑不格於¶
天討者決矣使者大兵臨境刈除之不使穢¶
<pb:KR2k0046_WYG_098-23a>¶
聖朝化土悔焉晚矣檄到咸知毋忽¶
　¶
　¶
　¶
　¶
　¶
　¶
　¶
<pb:KR2k0046_WYG_098-23b>¶
　¶
　¶
　¶
　¶
　¶
　¶
　¶
　湖廣通志巻九十八¶
