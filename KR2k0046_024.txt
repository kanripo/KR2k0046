# -*- mode: mandoku-view; -*-
#+TITLE: 湖廣通志
#+DATE: 2015-08-24 22:41:50.624058
#+PROPERTY: ID KR2k0046
#+PROPERTY: BASEEDITION WYG    
#+PROPERTY: JUAN 卷二十四
<pb:KR2k0046_WYG_024-1a>¶
欽定四庫全書¶
　湖廣通志卷二十四¶
　　軍政志¶
　　楚軍之分左右廣詳於左氏傳後世更番法實祖¶
　　之漢樓船下瀬習水師教戰陣在楚制勝之兵有¶
　　獨用其長者焉我¶
朝設營哨塘汛俾將弁行伍大小各有專寄臂指相使¶
　　首尾相應而荆州統軍董率八旗常徳閫帥控制¶
<pb:KR2k0046_WYG_024-1b>¶
　　全楚扼黔蜀鞏襄樊從古節制之師莫能過也其¶
　　南北水師七營¶
皇上特命閩中熟練水性兵丁赴楚教習又復量能授¶
　　職袵席之安永綿億載矣¶
　　歴代兵制¶
　周¶
　周禮小司徒㑹萬民之卒伍而用之五人為伍五伍¶
　為兩四兩為卒五卒為旅五旅為師五師為軍以起¶
<pb:KR2k0046_WYG_024-2a>¶
　軍旅以作田役以比追胥以令貢賦乃均土地以稽¶
　其人民而周知其數上地家七人可任也者家三人¶
　中地家六人可任也者二家五人下地家五人可任¶
　也者家二人凡起徒役無過家一人以其餘為羨惟¶
　田與追胥竭作夏官司馬凡制軍萬有二千五百人¶
　為軍王六軍大國三軍次國二軍小國一軍按楚為¶
　子男之國止一軍¶
　楚¶
<pb:KR2k0046_WYG_024-2b>¶
　左傳莊公四年楚武王荆尸授師孑焉以伐隨¶
　僖公二十八年晉楚戰於城濮子玉請戰王怒少與¶
　之師惟西廣東宫與若敖之六卒實從之¶
　文公十年厥貉之會宋逆楚子以田孟諸有左盂右¶
　盂兩甄之制¶
　宣公十二年晉楚戰於邲三軍以為正軍二廣以為¶
　親軍廣有一卒卒偏之兩於陳則分左右二拒調卒¶
　之法農工商賈不敗其業而卒乘輯睦軍行右轅左¶
<pb:KR2k0046_WYG_024-3a>¶
　追蓐前茅慮無中權後勁百官象物而動軍政不戒¶
　而備¶
　戰國䇿蘇秦說楚王曰楚天下之強國也地方六千¶
　餘里帶甲百萬車千乘騎萬匹粟支十年¶
　秦¶
　史記始皇本紀秦初并天下分為三十六郡郡置守¶
　尉注漢書百官表曰秦郡有丞尉掌佐守典武職甲¶
　卒¶
<pb:KR2k0046_WYG_024-3b>¶
　羣書備考秦并六國置材官於外郡南郡車徒則材¶
　官領之¶
　漢¶
　漢官儀高祖命天下選能引關蹶張材力武猛者以¶
　為輕車騎士材官樓船常以立秋後講肄課試各有¶
　員數平地用車騎山阻用材官水泉用樓船¶
　漢書刑法志天下既定踵秦而置材官於郡國¶
　文獻通考漢調兵之制民年二十三為正一歲為衛¶
<pb:KR2k0046_WYG_024-4a>¶
　士二歲為材官騎士習射御騎馳戰陳年六十五衰¶
　老乃得免為庶民就田里¶
　武帝本紀元鼎五年南粤相國吕嘉反遣伏波將軍¶
　路博德出桂陽歸義粤侯嚴尤為戈船將軍出零陵¶
　江淮以南樓船十萬人討之¶
　後漢書光武紀建武七年詔罷天下輕車騎士材官¶
　樓船及軍假吏悉還民伍惟踐更如故¶
　後漢書列傳靈帝時陽璇為零陵太守制馬車數十¶
<pb:KR2k0046_WYG_024-4b>¶
　乘以破賊¶
　文獻通考昭烈初置五軍其將校畧如東漢而兵有¶
　突將無前賨叟青羗散騎武騎之别¶
　三國¶
　魏志文帝甘露四年夏六月分荆州置二郡都督¶
　晉¶
　文獻通考晉武帝以伐吳遂分左右各一將軍又有¶
　左右前後四軍四䕶軍領之凡二衛左右前後驍騎¶
<pb:KR2k0046_WYG_024-5a>¶
　七軍皆以中軍將軍羊祐領之　太康元年既平吳¶
　詔悉去州郡兵大郡置武吏百人小郡五十人置南¶
　蠻校尉於襄陽元康中改為荆州刺史¶
　元帝南渡有大將軍都督四鎮四征四平之號以荆¶
　江為重鎮甲兵所聚盡在焉常使大將居之¶
　安帝於襄陽置寧蠻校尉¶
　南北朝¶
　宋孝武分荆湘江豫州三郡置郢州治江夏罷南蠻¶
<pb:KR2k0046_WYG_024-5b>¶
　校尉遷其營於建康¶
　唐¶
　唐書兵志唐立府兵之制頗有足稱蓋古者兵法起¶
　於井田至於府兵始一寓之於農其居處教養畜材¶
　待事動作休息皆有節目雖不能盡合古法蓋得其¶
　大意焉府兵之制起自西魏後周而備於隋唐興因¶
　之¶
　高祖武德初始置軍府以驃騎車騎兩將軍府領之¶
<pb:KR2k0046_WYG_024-6a>¶
　析關中為十二道皆置府三年更以道為軍軍置將¶
　副各一人以車騎府統之六年以天下既定遂廢十¶
　二軍改驃騎曰統軍車騎曰别將¶
　太宗貞觀十年更號統軍為折衝都尉别將為果毅¶
　都尉諸府總曰折衝府凡天下十道置府六百三十¶
　四皆有名號¶
　睿宗先天二年詔曰往者分建府衛計户充兵裁足¶
　周事二十一入幕六十一出軍多憚勞以規避匿今宜¶
<pb:KR2k0046_WYG_024-6b>¶
　取年二十五以上五十而免屢征鎮者十年免之¶
　𤣥宗開元六年詔折衝府兵每六歲一簡自高宗武¶
　后時天下久不用兵府兵之法寖壞番役更代多不¶
　以時衞士稍稍亡匿至是益耗散宿衞不能給宰相¶
　張說乃請一切募士宿衞　十三年始以彍騎分𨽻¶
　十二衞又擇材勇者為番頭頗習弩射¶
　代宗廣德二年於鄂岳沔置三州防禦使初府兵之¶
　置居無事時耕於野其番上者宿衞京師而巳若四¶
<pb:KR2k0046_WYG_024-7a>¶
　方有事則命將以出事解輙罷兵散於府將歸於朝¶
　故士不失業而將帥無握兵之重所以防微漸絶禍¶
　亂之萌也¶
　宋¶
　宋史兵志宋之兵制大槩有三天子之衞兵以守京¶
　師備征戍曰禁軍諸州之鎮兵以分給役使曰廂軍¶
　選於户籍或應募使之團結訓練以為所在防守則¶
　曰鄕兵太祖鑒前代之失萃精銳於京師建隆元年¶
<pb:KR2k0046_WYG_024-7b>¶
　詔殿前侍衞二司各閱所掌兵揀其驍勇升為上軍¶
　老弱怯懦置剩員以處之詔諸州長吏選所部兵送¶
　都下以補禁旅之闕又選強壯卒定為兵様分送諸¶
　道其後代以木梃為高下之等散給諸州委長吏都¶
　監等召募教習俟其精練即送闕下¶
　仁宗天聖至寳元間增募諸軍荆湖歸遠總百餘營¶
　　康定初荆湖路各募宣毅大州二營小州一營凡¶
　二百八十人　皇祐五年荆湖置教閱忠節州一營¶
<pb:KR2k0046_WYG_024-8a>¶
　大州五百人小州三百人而荆湖益募雄畧　嘉祐¶
　四年乃詔荆南募就糧軍號威果各營於本州¶
　神宗熙寧三年樞宻使文彦博上軍數帝參以治平¶
　中兵數而討論焉湖北萬二千人湖南八千三百人¶
　　元豐四年又團結東南諸軍荆湖北路為第七南¶
　路潭州為第八全邵永州應援廣西為第九¶
　哲宗元符元年湖北各增置有馬雄畧¶
　徽宗崇寧元年荆湖北路增置禁軍以靖安名又樞¶
<pb:KR2k0046_WYG_024-8b>¶
　宻院乞增荆湖南路雄畧¶
　孝宗乾道末各州有都統司領兵鄂州四萬九千荆¶
　南二萬¶
　熙寧以後荆湖路騎軍之額自騎射而下三歩軍之¶
　額自左衙而下二十並改號曰宣節凡四十四指揮¶
　一萬一千三百人歩騎(荆/門)水軍(潭/)船坊(潭/鼎)渡船都(潭/)¶
　清務船坊鐵作(潭/)騎射(江陵潭鄂岳安澧復/鼎永道郴邵桂陽)威邊(安/)¶
　衙隊(峽/)左衙(安/)水軍(江陵潭衡永郴邵鄂岳復/安澧峽鼎歸漢陽桂陽)寧遠¶
<pb:KR2k0046_WYG_024-9a>¶
　(復/)壯城(潭岳/安復)靜江(江陵潭岳鼎/衡永郴全)三畧(鼎/)寧淮(澧/)崇寧¶
　(岳/)澄江(辰/)宣節(南路諸州軍監北路岳澧鼎荆門諸/監熙寧七年九月沅置一大觀元年)¶
　(靖置/一)歩㨗(全/)威棹(江陵/歸峽)保節(鄂/)崇節(潭/)威勇(安/)牢城¶
　(諸州/軍)中軍將(潭/汀)揀中(澧/)揀中宣節(潭澧/鼎)鼓角將(荆/門)¶
　高宗建炎廂兵宣節(中興在寳慶潭永武岡/郴衡全桂陽靖道沅)靖安(中/興)¶
　(立潭永/常德)澄海(中興武/岡全)¶
　建炎後屯駐大軍鄂州都統司水軍黄州雄關飛虎¶
　軍荆湖路義軍土丁弩手不見創置之始北路辰澧¶
<pb:KR2k0046_WYG_024-9b>¶
　二州南路全邵道永四州皆置蓋溪洞諸蠻保據巖¶
　險叛服不常其控制須土人故置是軍皆選自户籍¶
　蠲免徭賦番戍砦栅大率安其風土則罕攖瘴毒知¶
　其區落則可制狡獪其校長則有都指揮使副都指¶
　揮使副指揮使都頭副都頭軍頭頭首採斫招安頭¶
　首十將節級皆叙功遷補使相綜領施之西南實代¶
　王師有禦侮之備而無饋餉之勞其後荆南歸峽鼎¶
　郴衡桂陽亦置¶
<pb:KR2k0046_WYG_024-10a>¶
　仁宗慶厯二年北路總一萬九千四百人南路總五¶
　千一百五十人番戍諸砦¶
　神宗熙寧元年籍荆湖南北義軍凡一萬五千人軍¶
　政如舊制¶
　哲宗元祐七年選差邵州邵陽武岡新化等縣中等¶
　以下户充土丁弩手與免科役七年一替　紹聖二¶
　年樞宻院言荆湖南路安撫轉運提刑常平司奏請¶
　邵州營下緣邊保砦置弩手一千四百人乞依元豐¶
<pb:KR2k0046_WYG_024-10b>¶
　六年詔於五等户輪差並半年一替¶
　徽宗宣和四年靖州通道縣有邊警詔添置弓弩手¶
　二千人¶
　光宗紹熙五年知潭州湖南安撫朱熹奏請飛虎軍¶
　𨽻本州節制從之¶
　元¶
　元史兵志考國之初典兵之官視兵數多寡為爵秩¶
　崇卑長萬夫者為萬户千夫者為千户百夫者為百¶
<pb:KR2k0046_WYG_024-11a>¶
　户¶
　世祖時頗修官制内五衞以總宿衞外則萬户之下¶
　置總管千户之下置總把百户之下置彈壓立樞宻¶
　院以總之遇方面有警則置行樞宻院事巳則廢而¶
　移都鎮撫司屬行省　至元二十一年四月詔潭州¶
　䝉古軍依揚州例畱一千人餘悉放還諸鄂囉　二¶
　十五年調揚州省軍赴鄂州代鎮戍士卒又調德安¶
　屯田萬户府軍士一千四百六十七名分置衡州之¶
<pb:KR2k0046_WYG_024-11b>¶
　清化永州之烏符武岡之白倉置屯田　二十七年¶
　復以揚州行省四萬户䝉古軍更戍潭州　中統二¶
　十年荆湖行省所轄湖南宣慰司三道¶
　泰定二年湖廣等行中書省所轄總計二百三十七¶
　處¶
　元史帝紀成宗元貞三年調揚州翼鄧新萬户府全¶
　翼軍馬分屯蘄黄　大德三年三月沅州賊人嘯聚¶
　命以毗陽萬户府鎮守辰州鎮巢萬户府鎮守沅州¶
<pb:KR2k0046_WYG_024-12a>¶
　靖州上均州萬户府鎮守常德澧州¶
　明¶
　前明世法錄太祖起兵之初親閱將士使分隊習戰¶
　曰兵不貴多而貴精近募兵多濫吾特為試之庶得¶
　精銳可用也¶
　洪武二十八年申調兵捕賊之例凡所在冦發三四¶
　十人則調軍一二百人冦數百人則調軍數千人為¶
　之期日必得官不躬率或調兵失律者罪之¶
<pb:KR2k0046_WYG_024-12b>¶
　永樂四年征安南敕湖廣軍俱往廣西聽征　十一¶
　年敕貴州總兵官顧成調兵一萬即選於武當辰沅¶
　五關九衛聽征¶
　續文獻通考洪武元年定衛所官軍將帥將兵之法¶
　自京師達於郡縣之險要者皆立衞所凡都指揮使¶
　十六處而為行都司者四又於湖廣添一行都司為¶
　五其所設軍士皆有定數大率五千六百名為一衛¶
　一千一百十二名為一千户所一百一十二名為一¶
<pb:KR2k0046_WYG_024-13a>¶
　百户所衛分軍數或有多寡而千百户所統則一每¶
　一百户内總旗二名小旗十名管領鈐束以成隊伍¶
　有事征伐則詔總兵官佩將印領之既旋則上所佩¶
　將印於朝官軍各還本衛大將軍單身還第總兵官¶
　不敢擅調¶
　宣宗宣德元年遣御史分行天下郡縣清理軍伍¶
　英宗正統十四年景帝命各處召募民壯就令本地¶
　官司率領操練遇警調用民壯蓋兆於此¶
<pb:KR2k0046_WYG_024-13b>¶
　廵撫湖廣兼理軍務都御史一員駐省城景泰間設¶
　提督軍務撫治鄖陽都御史一員駐鄖陽府成化間¶
　設¶
　總督川貴湖北都御史一員嘉靖二十九年麻陽苗¶
　叛命都御史張岳討平之尋鎮其地駐沅州四十二¶
　年議革後以廵撫貴州都御史兼領湖北一道¶
　清軍副使一員駐省城¶
　屯田副使一員駐省城¶
<pb:KR2k0046_WYG_024-14a>¶
　分廵武昌兼兵備僉事一員駐省城¶
　分守上荆南道兼施歸兵備參政一員駐澧州¶
　分守上荆南道兼施歸兵備副使一員駐荆州¶
　施州兵備僉事一員駐夷陵州後裁以荆南分廵兼¶
　領分廵上荆南道兼鄖陽兵備副使一員駐襄陽府¶
　分廵上湖南道兼郴桂兵備副使一員駐衡州府¶
　辰沅兵備副使一員駐沅州¶
　蘄黄兵備副使一員駐黄州府¶
<pb:KR2k0046_WYG_024-14b>¶
　分廵荆西兼兵備僉事一員駐沔陽州¶
　下江防兵備僉事一員駐蘄州¶
　上江防兵備僉事一員駐岳府¶
　鎮守湖廣掛平蠻將軍印總兵官一員駐省城¶
　鎮筸參將一員　守備一員¶
　清浪參將一員　守備一員¶
　靖州參將一員　守備一員¶
　興都畱守司正畱守一員　副畱守一員　僉書一¶
<pb:KR2k0046_WYG_024-15a>¶
　員　領衛三　守禦所二¶
　湖廣都指揮使司軍政掌印一員　僉書二員　領¶
　衛二十有四¶
　鄖陽行都指揮使司掌印一員　僉書二員　領衛¶
　五　守禦所八¶
　三江守備一員¶
　永定守備一員¶
　洞庭守備一員¶
<pb:KR2k0046_WYG_024-15b>¶
　鄖陽守備一員¶
　永道守備一員¶
　郴桂守備一員¶
　荆瞿守備一員¶
　各衞掌印指揮一員　佐貳二員　管操一員　清¶
　軍一員　管屯一員　　廵捕一員　隨操者無定員¶
　　其屬鎮撫一員　五所千百户掌印一員　佐貳¶
　各二員　隨操者無定員¶
<pb:KR2k0046_WYG_024-16a>¶
　武昌衛指揮使　指揮同知　指揮僉事　鎮撫左¶
　右中前後千户所千户　百户　兵五千六百六十¶
　二名¶
　武昌左衛指揮使　指揮同知　指揮僉事　鎮撫¶
　左右中前後千户所千户　百户　兵六千六百二¶
　十四名¶
　顯陵衛指揮使　指揮同知　指揮僉事　千户所¶
　千户　百户　兵一千七百三十六名¶
<pb:KR2k0046_WYG_024-16b>¶
　安陸衛指揮使　指揮同知　指揮僉事　千户所¶
　千户　百户　兵三千五十六名¶
　襄陽衛指揮使　指揮同知　指揮僉事　左右中¶
　千户所千户　百户　兵四千三百二十二名¶
　均州守禦千户所千户　百户　兵一千一百五十¶
　六名¶
　鄖陽衛指揮使　指揮同知　指揮僉事　左右前¶
　千户所千户　百户　兵三千四百二十七名¶
<pb:KR2k0046_WYG_024-17a>¶
　竹山守禦千户所千户　百户　兵五百七十名¶
　房縣守禦千户所千户　百户　兵一千一百二十¶
　名¶
　德安守禦千户所千户　百户　兵一千一百六十¶
　四名¶
　隨州百户所百户二員　兵二百零二名¶
　黄州衛指揮使　指揮同知　指揮僉事　左右前¶
　後千户所千户　百户　兵四千四百三十五名¶
<pb:KR2k0046_WYG_024-17b>¶
　蘄州衛指揮使　指揮同知　指揮僉事　左右中¶
　前後千户所千户　百户　兵五千七百四十名¶
　荆州衛指揮使　指揮同知　指揮僉事　左右中¶
　前後千户所千户　百户　兵八千三百零四名¶
　荆州右衛指揮使　指揮同知　指揮僉事　左右¶
　中前後千户所千户　百户　兵二千四百四十一¶
　名¶
　夷陵守禦千户所千户　百户　鎮撫　兵一千四¶
<pb:KR2k0046_WYG_024-18a>¶
　百一十一名¶
　枝江守禦千户所千户　百户　兵一千一百二名¶
　遠安守禦千户所千户　百户　兵一千一百六十¶
　名¶
　長寧守禦千户所千户　百户　兵一千一百一十¶
　名¶
　施州衛指揮使　指揮同知　指揮僉事　左右中¶
　千户所千户　百户　兵四千六百七十九名¶
<pb:KR2k0046_WYG_024-18b>¶
　岳州衛指揮使　指揮同知　指揮僉事　千户所¶
　千户　百户　兵五千一百七十四名¶
　永定衛指揮使　指揮同知　指揮僉事　左右中¶
　前後千户所千户　百户　兵五千六百名¶
　大庸千户所千户　百户　兵一千一百六十四名¶
　澧州守禦千户所千户　百户　兵一千一百四十¶
　七名¶
　九谿衛指揮使　指揮同知　指揮僉事　左右中¶
<pb:KR2k0046_WYG_024-19a>¶
　前後千户所千户　百户　兵四千六百三十三名¶
　安福千户所千户　百户　兵一千一百二十名¶
　添平千户所千户　百户　兵一千一百二十名¶
　麻寮千户所千户　百户　兵一千一百二十名¶
　長沙衛指揮使　指揮同知　指揮僉事　左右中¶
　前後千户所千户　百户　兵五千六百名¶
　茶陵衛指揮使　指揮同知　指揮僉事　左右中¶
　前後千户所千戸　百户　兵一萬六百九十名¶
<pb:KR2k0046_WYG_024-19b>¶
　寳慶衛指揮使　指揮同知　指揮僉事　左右中¶
　前後千户所千户　百户　兵五千四百一十七名¶
　武岡千户所千户　百户　兵一千三百五十七名¶
　城歩千户所千户　百户　兵一千一百三十九名¶
　衡州衛指揮使　指揮同知　指揮僉事　左右中¶
　前後千户所千户　百户　兵三千四百九十二名¶
　桂陽千户所千户　百户　兵一千五百二十四名¶
　常寧中千户所千户　百户　兵一千名¶
<pb:KR2k0046_WYG_024-20a>¶
　寧溪守禦千户所千户　百户　兵一千一百零三¶
　名¶
　常德衛指揮使　指揮同知　指揮僉事　左右中¶
　前後千户所千户　百戸　兵五千六百三十六名¶
　辰州衛指揮使　指揮同知　指揮僉事　左右中¶
　前千户所千户　百户　兵六千二百七十二名¶
　沅州衛指揮使　指揮同知　指揮僉事　左右中¶
　前後千户所千户　百户　兵五千一百八十三名¶
<pb:KR2k0046_WYG_024-20b>¶
　平溪衛指揮使　指揮同知　指揮僉事　左右中¶
　前後千户所千户　百户　兵五千六百一十四名¶
　永州衛指揮使　指揮同知　指揮僉事　左右中¶
　前後千户所千户　百户　兵五千八百零一名¶
　寧遠衛指揮使　指揮同知　指揮僉事　左右中¶
　前後千户所千户　百户　兵五千三百七十名¶
　枇杷守禦千户所千户　百户　兵一千一百二十¶
　五名¶
<pb:KR2k0046_WYG_024-21a>¶
　桃川守禦千户所千户　百户　兵一千一百二十¶
　名¶
　錦田鎮前千户所千户　百户　兵一千三百六十¶
　二名¶
　江華守禦右千户所千户　百户　兵一千一百四¶
　十三名¶
　寧遠守禦左千户所千户　百户　兵一千一百四¶
　十名¶
<pb:KR2k0046_WYG_024-21b>¶
　東安守鎮百户所百戸　兵九十七名¶
　靖州衛指揮使　指揮同知　指揮僉事　左右中¶
　前後千户所千户　百户　兵一萬四千七百八十¶
　九名¶
　天柱守禦千户所千户　百户　兵一千一百一十¶
　二名¶
　汶溪千户所千户　百户　兵一千一百零八名¶
　郴州守禦千户所千户　百户　兵九百名¶
<pb:KR2k0046_WYG_024-22a>¶
　廣安守禦千户所千户　百户　兵一千三十一名¶
　宜章守禦千户所千户　百户　兵八百三十七名¶
　清浪衛指揮使　指揮同知　指揮僉事　左右中¶
　前後千户所千户　百户　兵六千二百四十四名¶
　偏橋衛指揮使　指揮同知　指揮僉事　左右中¶
　前後千户所千户　百户　兵五千六百名¶
　鎮遠衛指揮使　指揮同知　指揮僉事　左右中¶
　前後千户所千户　百户　兵五千六百名¶
<pb:KR2k0046_WYG_024-22b>¶
　銅鼔衛指揮使　指揮同知　指揮僉事　左右中¶
　前後中左中右中前中後左左右右千户所千户¶
　百户　兵一萬八千三十六名¶
　伍開衛指揮使　指揮同知　指揮僉事　左右中¶
　前後中左千户所千户　百户　兵三萬二千二百¶
　六十名¶
　大田軍民守禦千户所千户　百户　兵三千一百¶
　二十七名¶
<pb:KR2k0046_WYG_024-23a>¶
　瞿塘衛指揮使　指揮同知　指揮僉事　左右中¶
　前後千户所千户　百户　兵八千三百六十二名¶
　忠州守禦千户所千户　百户　兵一千一百二十¶
　二名¶
皇清¶
　總督湖廣等處地方軍務兼理糧餉部院一員駐節¶
　武昌府城¶
　督標巾左右三營副將一員　遊擊二員　改設中¶
<pb:KR2k0046_WYG_024-23b>¶
　軍都司一員　守備二員　千總六員　把總一十¶
　二員　馬歩兵丁一千四百零三名内撥防八吉堡¶
　兵三十名又於雍正九年為欽奉¶
上諭事案内調撥赴陜西凉州兵二百一十名實存伍¶
　兵一千一百六十三名¶
　廵撫湖北等處地方提督軍務兼理糧餉都院一員¶
　駐節武昌府城¶
　撫標左右二營改設中軍叅將一員　遊擊一員¶
<pb:KR2k0046_WYG_024-24a>¶
　守備二員　千總四員　把總八員　馬歩戰守兵¶
　丁九百五十五名内撥防八吉堡兵二十名又於雍¶
　正九年調撥赴陜西凉州兵一百二十名實存伍兵¶
　八百一十五名¶
　鎮守荆州等處地方都統將軍一員駐節荆州府城¶
　　副都統二員　滿洲固山大八員　䝉古固山大¶
　兼佐領二員　佐領四十六員　防禦五十六員¶
　驍騎校五十六員　筆帖式四員　滿洲䝉古甲兵¶
<pb:KR2k0046_WYG_024-24b>¶
　四千名　弓鐵匠一百六十八名　歩甲七百名¶
　砲手八十名¶
　提督湖廣全省軍務總轄官兵軍衛土司控制苗夷¶
　節制各鎮左都督一員駐節常徳府城¶
　提標中左右前後五營叅將一員　遊擊四員　守¶
　備五員　千總十員　把總二十員　馬歩戰守兵¶
　丁原額二千九百二十六名雍正七年為宻陳改土¶
　歸流事案内撥兵一百二十五名赴永順恊今實在¶
<pb:KR2k0046_WYG_024-25a>¶
　兵丁二千八百一名¶
　鎮守夷陵等處總兵官一員駐劄夷陵州城¶
　鎮標中左右前後五營遊擊五員　守備五員　千¶
　總十員　把總二十員　馬歩戰守兵丁原額二千¶
　九百九十八名雍正九年為宻陳改土歸流事案内¶
　撥守備一員把總二員兵丁一百五十名赴永順恊¶
　止守備四員把總一十八員兵丁二千八百四十八¶
　名又於雍正八年内募補兵丁七十名共戰守兵丁¶
<pb:KR2k0046_WYG_024-25b>¶
　二千九百一十八名雍正九年調撥赴陜西凉州兵¶
　二百三十名實存伍兵二千六百八十八名　經制¶
　沙襄五板戰刷船七十隻　堪修薄板小&KR2349;民船一¶
　十一隻除駐劄州城并分防州屬之普溪黄陵廟等¶
　水陸六十六汛共兵一千一百一十名外¶
　駐防興山縣城遊擊一員　守備一員　千總一員¶
　　把總三員　馬歩戰守兵丁五百一十名　并分¶
　防縣屬之竹溪平驛口等三十三塘汛¶
<pb:KR2k0046_WYG_024-26a>¶
　駐防長陽縣城守備一員　把總二員　馬歩戰守¶
　兵丁二百一十名　并分防縣屬之白石橋等二十¶
　六塘汛¶
　駐防歸州城遊擊一員　千總一員　把總二員¶
　戰守兵丁三百十八名　五板戰船一十五隻　刷¶
　船二隻　民船三隻　并分防州屬之香溪觀音閣¶
　等水陸一十一塘汛及貼防巴東之紅砂堡等塘汛¶
　駐防巴東縣城守備一員　千總一員　把總二員¶
<pb:KR2k0046_WYG_024-26b>¶
　　戰守兵丁三百一十七名　五板戰船一十四隻¶
　　刷船三隻　并分防縣屬之三尖觀南木園等水¶
　陸二十塘汛¶
　鎮守襄陽等處總兵官一員駐劄穀城縣城¶
　鎮標中左右前四營遊擊四員　守備四員　千總¶
　八員　把總十六員　馬歩戰守兵丁原額二千三¶
　十二名雍正九年調撥赴陜西凉州兵二百五十三¶
　名實存伍兵一千七百七十九名　船七隻除駐劄¶
<pb:KR2k0046_WYG_024-27a>¶
　縣城并分防縣屬之回流灣澗口等水陸二十七塘¶
　汛共兵五百八名外¶
　駐防襄陽府城中營遊擊一員　守備一員　千總¶
　二員　把總四員　馬歩戰守兵丁五百八名　船¶
　二隻　并分防府屬之泰山廟白家灣等水陸三十¶
　三塘汛¶
　駐防襄陽府城前營遊擊一員　守備一員　千總¶
　二員　把總四員　馬歩戰守兵丁五百八名　船¶
<pb:KR2k0046_WYG_024-27b>¶
　二隻　并分防光化縣城及王家河薛家集等水陸¶
　二十一塘汛¶
　駐防南漳縣城左營遊擊一員　守備一員　千總¶
　二員　把總四員　馬歩戰守兵丁五百八名　船¶
　一隻　并分防縣屬之天門寨等三十六塘汛¶
　黄州恊副將一員　改設都司一員　千總二員¶
　把總四員　馬歩戰守兵丁原額七百二名雍正九¶
　年調撥赴陜西凉州兵七十一名實存伍兵六百三¶
<pb:KR2k0046_WYG_024-28a>¶
　十一名駐劄黄州府城　并分防黄岡黄陂蘄水羅¶
　田麻城黄安六縣及縣屬之灄口陽邏等水陸驛逓¶
　四十四塘汛¶
　鄖陽恊副將一員　都司僉書一員　守備一員¶
　千總四員　把總八員　馬歩戰守兵丁原額八百¶
　七十八名雍正九年調撥赴陜西凉州兵一百二名¶
　實存伍兵七百七十六名駐劄鄖陽府城　并分防¶
　鄖縣保康鄖西三縣及縣屬之觀音堂上津堡等水¶
<pb:KR2k0046_WYG_024-28b>¶
　陸四十五塘汛¶
　武昌府城守營叅將一員　守備一員　千總二員¶
　　把總四員　馬歩戰守兵丁六百三十七名雍正¶
　九年調撥赴陜西凉州兵六十名實存伍兵五百七¶
　十七名駐劄武昌府城　并分防江夏武昌嘉魚蒲¶
　圻咸寧崇陽通城七縣及各水陸要隘塘汛¶
　興國營叅將一員　守備一員　千總一員　把總¶
　二員　馬歩戰守兵丁四百六十八名雍正九年調¶
<pb:KR2k0046_WYG_024-29a>¶
　撥赴陜西凉州兵六十名實存伍兵四百八名駐劄¶
　興國州城　廵江船三隻　并分防大冶通山二縣¶
　及上巢湖龍港鎮等水陸一十八塘汛¶
　德安營叅將一員　守備一員　千總一員　把總¶
　二員　馬歩戰守兵丁四百五十名雍正九年調撥¶
　赴陜西凉州兵五十五名實存伍兵三百九十五名¶
　駐劄德安府城　并分防應山隨州應城孝感雲夢¶
　五州縣及各屬之廣水店等水陸驛逓三十四塘汛¶
<pb:KR2k0046_WYG_024-29b>¶
　荆州城守營叅將一員　守備一員　千總二員¶
　把總四員　馬歩戰守兵丁五百六十三名雍正九¶
　年調撥陜西凉州兵六十三名實存伍兵五百名駐¶
　劄荆州府城　馬船六隻　廵江船七隻　并分防¶
　江陵公安石首監利四縣及各屬之蘆蓆灣十里舖¶
　等水陸驛逓四十五塘汛¶
　均房營叅將一員　守備一員　千總二員　把總¶
　四員　原額馬歩戰守兵丁九百六十名除撥赴永¶
<pb:KR2k0046_WYG_024-30a>¶
　順保靖二百一十名外存兵七百五十名又於雍正¶
　八年内募補兵丁一百名共戰守兵丁八百五十名¶
　雍正九年調撥赴陜西凉州兵一百二十三名實存¶
　伍兵七百二十七名駐劄均州城　并分防房縣及¶
　二屬之遠河灘房山廟等水陸五十九塘汛¶
　荆門營遊擊一員　守備一員　千總二員　把總¶
　四員　馬歩戰守兵丁六百七十五名雍正九年調¶
　撥赴陜西凉州兵六十四名實存伍兵六百一十一¶
<pb:KR2k0046_WYG_024-30b>¶
　名駐劄荆門州城　并分防沔陽潛江天門三州縣¶
　及各屬之王家舖沙陽等水陸六十九塘汛其守備¶
　一員帶領兵丁一百八名駐防沔陽之新隄并分防¶
　䨇柳樹等八塘汛¶
　遠安營遊擊一員　守備一員　千總二員　把總¶
　四員　馬歩戰守兵丁四百九十七名雍正九年調¶
　撥赴陜西凉州兵六十名實存伍兵四百三十七名¶
　駐劄遠安縣城　并分防縣屬之洋坪清溪當陽縣¶
<pb:KR2k0046_WYG_024-31a>¶
　之運坪河溶等水陸三十九塘汛¶
　竹山營遊擊一員　守備一員　千總二員　把總¶
　四員　馬歩戰守兵丁五百二十二名雍正九年調¶
　撥赴陜西凉州兵六十名實存伍兵四百六十二名¶
　駐劄恩施縣城　并分防大田支羅戎角各隘口及¶
　陸路蓮花池等三十八塘汛¶
　襄陽府城守營遊擊一員　守備一員　千總二員¶
　　把總四員　馬歩戰守兵丁六百七十五名雍正¶
<pb:KR2k0046_WYG_024-31b>¶
　九年調撥赴陜西凉州兵七十三名實存伍兵六百¶
　二名駐劄襄陽府城　船四隻　并分防襄陽棗陽¶
　宜城三縣及各屬之潼口站等水陸驛逓五十二塘¶
　汛¶
　漢陽府城守營改設都司僉書一員　把總一員¶
　馬歩戰守兵丁二百八十一名雍正九年調撥赴陜¶
　西凉州兵四十名實存伍兵二百四十一名駐劄漢¶
　陽府城　船三隻　并分防漢川縣及二屬之漢口¶
<pb:KR2k0046_WYG_024-32a>¶
　鎮等水陸二十七塘汛¶
　蘄州營改設都司僉書一員　千總一員　把總二¶
　員　馬歩戰守兵丁二百八十一名雍正九年調撥¶
　赴陜西凉州兵四十八名實存伍兵二百三十三名¶
　駐劄蘄州城　并分防黄梅廣濟二縣及三屬之菩¶
　提壩等陸路八塘汛¶
　安陸營改設都司僉書一員　把總一員　馬歩戰¶
　守兵丁二百八十一名雍正九年調撥赴陜西凉州¶
<pb:KR2k0046_WYG_024-32b>¶
　兵四十八名實存伍兵二百三十三名駐劄安陸府¶
　城　并分防京山縣及二屬水陸三十六塘汎¶
　宜都營改設都司僉書一員　把總二員　原額馬¶
　歩戰守兵丁三百名除撥赴保靖營一百名外存兵¶
　二百名又於雍正八年内募補兵丁七十五名共戰¶
　守兵丁二百七十五名雍正九年調撥赴陜西凉州¶
　兵四十名實存伍兵二百三十五名駐劄宜都縣城¶
　　并分防松滋枝江二縣及三屬之傅靳溪紅花套¶
<pb:KR2k0046_WYG_024-33a>¶
　等水陸二十八塘汛¶
　道士洑營改設都司僉書一員　把總一員　馬歩¶
　戰守兵丁二百六十三名雍正九年調撥赴陜西凉¶
　州兵四十八名實存伍兵二百一十五名　廵江船¶
　三隻　并分防土腦嘴等處及廣濟縣屬之武穴等¶
　水陸二十九塘汛¶
　八吉堡營守備一員　千總一員　馬歩戰守兵丁¶
　六十名　沙船二隻查係雍正六年為酌議添設官¶
<pb:KR2k0046_WYG_024-33b>¶
　兵等事案内因八吉堡沿江地方匪賊叢多於督撫¶
　二標武昌水師六營内均撥按季輪流貼防¶
　督標武昌府水師營守備一員　千總一員　把總¶
　二員　戰守兵丁二百八十一名雍正九年調撥赴¶
　陜西凉州兵二十名實存伍兵二百六十一名駐劄¶
　武昌府城　戰船一十一隻　虎戰船一十四隻¶
　沙船一十隻　并分防新隄三江口等處及貼防漢¶
　口鎮各水汛¶
<pb:KR2k0046_WYG_024-34a>¶
　荆州府水師營守備一員　千總一員　把總二員¶
　　戰守兵丁二百八十一名雍正九年調撥赴陜西¶
　凉州兵二十名實存伍兵二百六十一名駐劄城外¶
　筲箕窪地方　沙船十隻　戰船二十隻　并分防¶
　侯家腦等處及貼防新隄各水汛¶
　廵撫湖南等處地方提督軍務兼理糧餉都院駐節¶
　長沙府城¶
　撫標左右兩營改設中軍叅將一員　遊擊一員¶
<pb:KR2k0046_WYG_024-34b>¶
　守備二員　千總四員　把總八員　馬歩戰守兵¶
　丁一千一百四十一名¶
　鎮筸鎮總鎮一員　統領標下設中左右前四營駐¶
　劄五寨司苗邊等處并黔麻二縣城汛　遊擊四員¶
　　守備四員　千總八員　把總一十六員　馬歩¶
　戰守兵丁三千名查五寨原係鎮筸恊副將駐劄於¶
　康熙三十九年内為欲防苗撫民等事案内將沅州¶
　鎮標官兵移駐改鎮筸副將移駐沅州¶
<pb:KR2k0046_WYG_024-35a>¶
　永州鎮總鎮一員　統領標下設中左右三營遊擊¶
　三員　守備三員　千總六員　把總一十二員¶
　原額馬歩戰守兵丁一千五百五十六名　分防永¶
　州府屬之零陵東安新田江華永明道州寧遠祁陽¶
　八州縣并各要汎又於雍正八年内為懇恩遵¶
㫖添兵等事案内　題請添兵三百名共一千八百五¶
　十六名奉文分防道州右營遊擊一員　千總一員¶
　　外委把總一員　戰守兵丁九十二名¶
<pb:KR2k0046_WYG_024-35b>¶
　分防江華縣左營遊擊一員　千總一員　外委把¶
　總一員　戰守兵丁一百三十二名¶
　分防寧遠縣右營守備一員　外委千總一員　戰¶
　守兵丁七十九名¶
　分防永明縣左營守備一員　外委千總一員　戰¶
　守兵丁五十名¶
　長沙恊副將一員　都司一員　守備一員　千總¶
　四員　把總八員　馬歩戰守兵丁一千一十二名¶
<pb:KR2k0046_WYG_024-36a>¶
　駐劄長沙府城　并分防長沙善化湘陰瀏陽醴陵¶
　湘潭寧鄉安化茶陵攸縣等一十二州縣城汛¶
　衡州恊副將一員　都司一員　千總二員　把總¶
　四員　馬歩戰守兵丁六百八十三名駐劄衡州府¶
　城　并分防桂陽州衡陽衡山常寧安仁耒陽&KR0789;縣¶
　等七州縣城汛¶
　寳慶恊副將一員　改設都司一員　千總二員¶
　把總四員　馬歩戰守兵丁六百四十六名駐劄寳¶
<pb:KR2k0046_WYG_024-36b>¶
　慶府城　并分防邵陽新寧新化三縣城汎¶
　龍陽恊副將一員　改設都司一員　千總二員¶
　把總四員　戰守兵丁七百七名駐防龍陽縣城¶
　并分防洞庭湖中東西三路水路湖汛¶
　九谿恊副將一員　改設都司一員　千總二員¶
　把總四員　原額馬歩戰守兵丁七百四十四名除¶
　撥赴保靖營五十名外存兵丁六百九十四名又於¶
　雍正八年内奉¶
<pb:KR2k0046_WYG_024-37a>¶
㫖准募補兵丁一百五十名共戰守兵丁八百四十四¶
　名其副將一員帶領千把總三員兵丁五百四十四¶
　名駐劄九谿衛慈利縣并新設之白菓坪抵容美土¶
　司邊界守備一員帶領千把總三員兵丁三百名於¶
　雍正七年内為宻陳改土歸流事案内移駐新闢之¶
　桑植縣并分縣屬各塘要隘¶
　辰州恊副將一員　都司一員　守備二員　千總¶
　四員　把總八員　原額馬歩戰守兵丁一千四名¶
<pb:KR2k0046_WYG_024-37b>¶
　除撥赴永順恊兵一百九十五名外存兵丁八百九¶
　名又於雍正八年内奉¶
㫖准募補兵丁一百二十名共兵丁九百二十九名駐¶
　劄辰州府城　并分防辰谿溆浦瀘溪三縣并各驛¶
　路市鎮要隘塘汎¶
　沅州恊副將一員　都司一員　千總四員　把總¶
　六員　馬歩戰守兵丁六百九十名駐劄沅州城¶
　并分防各驛路水早塘汛查該營原係沅州鎮於康¶
<pb:KR2k0046_WYG_024-38a>¶
　熙三十九年内為欲防苗撫民等事案内將沅鎮官¶
　兵移駐鎮筸改鎮筸恊副將為沅州副將移駐州城¶
　又原額尚有守備一員　把總二員移駐清浪平溪¶
　二衛於雍正四年内將二衛撥歸黔省管轄其守備¶
　一員把總一員帶原防兵二百三十七名撥赴新設¶
　綏寧營又將把總一員撥歸武岡營¶
　靖州恊副將一員　都司一員　千總二員　把總¶
　四員　馬歩戰守兵丁四百八十五名駐劄靖州城¶
<pb:KR2k0046_WYG_024-38b>¶
　　并分防靖屬要隘及會同通道二縣查原額尚有¶
　千總二員把總四員分防五開銅鼓二衛幷綏寧縣¶
　屬四汛因五開銅鼓二衛撥歸黔省管轄於雍正六¶
　年内為苗猺肆虐等事案内撥千總二員把總三員¶
　帶原防兵二百九十五名另設新添綏寧營又將把¶
　總一員撥歸武岡營防守横嶺汛地¶
　永順恊新設副將一員　改設都司一員　千總二¶
　員　把總四員　北南各標鎮恊營抽撥戰守兵丁¶
<pb:KR2k0046_WYG_024-39a>¶
　八百名駐劄新設永順府　并分防龍山縣及各要¶
　隘塘汎查係雍正七年内為宻陳改土歸流事案内¶
　添置¶
　岳州營叅將一員　守備一員　千總一員　把總¶
　二員　馬歩戰守兵丁五百六十三名駐劄岳州府¶
　城　并分防巴陵平江臨湘華容四縣城汎¶
　澧州營叅將一員　守備一員　千總二員　把總¶
　四員　馬歩戰守兵丁六百五名駐劄澧州城　并¶
<pb:KR2k0046_WYG_024-39b>¶
　分防安鄕石門二縣順林清化二驛路塘汛¶
　臨武營叅將一員　守備一員　千總二員　把總¶
　四員　馬歩戰守兵丁六百四十九名駐劄臨武縣¶
　　并分防藍山嘉禾各城汛¶
　宜章營叅將一員　守備一員　千總二員　把總¶
　四員　馬歩戰守兵丁六百四十九名駐劄宜章縣¶
　　并分防郴州永興各州縣城汛¶
　桂陽營叅將一員　守備一員　千總二員　把總¶
<pb:KR2k0046_WYG_024-40a>¶
　四員　馬歩戰守兵丁五百四十六名駐劄桂陽縣¶
　　并分防桂東興寧各城汛¶
　常德城守營遊擊一員　守備一員　千總一員¶
　把總二員　馬歩戰守兵丁四百六十八名駐劄常¶
　德府城　并分防武陵桃源龍陽沅江四縣城汛¶
　武岡營遊擊一員　守備一員　千總一員　把總¶
　四員　馬歩戰守兵丁四百六十八名駐劄武岡州¶
　城　并分防城歩縣及新寨横嶺要汛¶
<pb:KR2k0046_WYG_024-40b>¶
　綏寧營遊擊一員　守備一員　千總二員　把總¶
　四員　馬歩戰守兵丁五百四十二名駐劄黄桑坪¶
　　并分防綏寧縣屬各塘隘查係雍正六年内為苖¶
　猺肆虐等事案内撥湖北宜都營遊擊一員沅州恊¶
　守備一員把總一員靖州恊千總二員把總三員帶¶
　領原防五開銅鼔清浪平溪四衛兵丁移駐添置¶
　保靖營遊擊一員　守備一員　千總一員　把總¶
　二員　馬歩戰守兵丁四百名駐劄新置保靖縣¶
<pb:KR2k0046_WYG_024-41a>¶
　并分防縣屬各要隘查係雍正七年内為宻陳改土¶
　歸流事案内撥原駐永定營遊擊一員湖北宜都營¶
　守備一員千總一員把總二員抽撥各營兵丁四百¶
　名移駐添置¶
　永定營改設都司僉書一員　千總一員　把總二¶
　員　原額馬歩戰守兵丁五百二十名除撥永保兵¶
　丁二百七十名外存兵二百五十名又於雍正八年¶
　内奉¶
<pb:KR2k0046_WYG_024-41b>¶
㫖准募補兵一百三十名現共兵丁三百八十名駐劄¶
　永定衛查原設遊擊一員於雍正七年為宻陳改土¶
　歸流事案内改赴保靖營駐防¶
　岳州水師營守備一員　千總一員　把總二員¶
　戰守兵丁二百八十一名駐劄岳州府城　并分防¶
　洞庭東西二路湖汛係康熙二十八年内為陸營佈¶
　置等事案内分辰水師官兵移置¶
　常德水師營守備一員　千總一員　把總二員¶
<pb:KR2k0046_WYG_024-42a>¶
　戰守兵丁二百八十一名駐劄常德府城　并分防¶
　府屬上下塘汛係康熙二十八年内為陸營佈置等¶
　事案内抽撥提標兵添設新置吉多營副將一員¶
　都司一員　守備二員　千總四員　把總八員¶
　馬歩戰守兵丁一千二百名駐劄新闢六里吉多坪¶
　　并安設各要隘險汛係雍正八年内為遵¶
㫖議奏事案内安設¶
　　衛所(附/)¶
<pb:KR2k0046_WYG_024-42b>¶
　湖北各衛所除施州大田新改置恩施縣外現在衛¶
　九所一¶
　武昌衛守備一員　千總一員　百總一員¶
　武昌左衛守備一員　千總一員　百總一員¶
　黄州衛守備一員　千總一員　百總一員¶
　蘄州衛守備一員　千總一員　百總一員¶
　沔陽衛守備一員　千總一員　百總一員¶
　德安守禦所千總一員　百總一員¶
<pb:KR2k0046_WYG_024-43a>¶
　荆州衛守備一員　千總一員　百總一員¶
　荆州左衛守備一員　千總一員　百總一員¶
　荆州右衛守備一員　千總一員　百總一員¶
　襄陽衛守備一員　千總一員　百總一員¶
　湖南各衛所除清浪平溪五開銅鼓撥歸黔省九谿¶
　永定安福歸并新置之安福縣永順司改永順府保¶
　靖司改保靖縣桑植司改桑植縣其長衡永寳武岡¶
　常辰澧郴靖等處屯衛所俱歸併各府州屬外現存¶
<pb:KR2k0046_WYG_024-43b>¶
　衛一¶
　岳州衛守備一員　千總一員　百總一員¶
　¶
　¶
　¶
　¶
　¶
　湖廣通志巻二十四¶
