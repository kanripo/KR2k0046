# -*- mode: mandoku-view; -*-
#+TITLE: 湖廣通志
#+DATE: 2015-08-24 22:41:50.526673
#+PROPERTY: ID KR2k0046
#+PROPERTY: BASEEDITION WYG    
#+PROPERTY: JUAN 卷二十
<pb:KR2k0046_WYG_020-1a>¶
欽定四庫全書¶
　湖廣通志巻二十¶
　　水利志¶
　　古者大川之上必有涂焉後世浚河渠修隄防亦¶
　　川涂之遺意顧障於此者太過斯壑於彼者可虞¶
　　其利害常相因也蜀江之水直下荆州而北溢於¶
　　漢沔間其奔突衝決則湖北近南之地受之楚南¶
　　羣厓之水滙於洞庭至岳州北與江合逆流灌湖¶
<pb:KR2k0046_WYG_020-1b>¶
　　漫湧而上則南北濵水之地均受之¶
皇上軫念民生大沛¶
　恩膏¶
特命動支帑金築柁桿洲修沿江諸隄皆極髙堅農商¶
　　永賴耒耜舟楫之利溥矣¶
武昌府¶
　　江㟁江自嘉魚至㑹城下合漢流水漲則逼繞城¶
　　趾舊恃金沙洲障之後洲徙水泛横流直衝江㟁¶
<pb:KR2k0046_WYG_020-2a>¶
　　因甃以石長十餘里明正徳迄萬厯間㟁石倒塌¶
　　漢陽平湖二門禹龍港董家坡而上墊沒幾不可¶
　　支郡守韓濟修之費千四百金其後復圮郡守張¶
　　以謙請於御史大修之費五千金自王惠橋至閲¶
　　兵樓長一千一百三十五丈髙廣各四丈有竒凡¶
　　用石十萬松樁一萬二千松片二千一百俱以鐵¶
　　錮之鑄鐵犀四以鎮焉¶
　　江夏縣¶
<pb:KR2k0046_WYG_020-2b>¶
　　花隄在平湖門内宋政和間江溢壊城知府陳邦¶
　　光築以障水至今賴之¶
　　郭公隄在湖心自長街東至新開路二里宋都統¶
　　制郭果所築¶
　　萬金隄在縣西南長隄之外宋紹興間役大軍築¶
　　之建壓江亭¶
　　路隄自縣南金沙洲起至龍牀磯止雍正五年水¶
　　決六年奉¶
<pb:KR2k0046_WYG_020-3a>¶
㫖發帑修築¶
　　部隄即金口長隄自赤磯山起至嘉魚縣下田寺¶
　　止雍正五年水決六年奉¶
㫖發帑修築其烏洲及李老等湖隄工修後復塌七年¶
　　復領帑銀修築完固¶
　　西徑村陂二　來蘇村陂一　三城村陂一　湘¶
　　東村陂一¶
　　　附江夏縣隄防考畧金口之有長隄自赤磯山¶
<pb:KR2k0046_WYG_020-3b>¶
　　　至陶家馬頭凡四十里其間自鯉魚漻以西為¶
　　　馬船港烏洲湖李老湖白楊港滚打洲名雖有¶
　　　五相距止三里土性直下盡屬淤泥隨築隨塌¶
　　　屢年保䕶用夫工無筭故議改築舊由赤磯山¶
　　　而南至雨灌山有横隄今自雨灌山邐迤而西¶
　　　歴南廟山范家港至隆家溝過大青口之鎮口¶
　　　港斜抵西北直接陶家馬頭中間横距舊隄十¶
　　　五里長六十里因勢較舊隄稍曲故贏二十里¶
<pb:KR2k0046_WYG_020-4a>¶
　　　夫舊隄本以防江水但江自嘉魚下田寺二十¶
　　　里過陶家馬頭至赤磯四十里水為隄限不得¶
　　　溢而南由赤磯十里至金口則内有長港溯流¶
　　　凡九十里為法泗洲以上則有斧頭黄塘西梁¶
　　　等湖及嘉蒲咸三縣諸湖並山澗悉由長港入¶
　　　江江水泛漲從此逆上隄之内外盡為汪洋今¶
　　　經改築江水在舊隄之北港水在新隄之南不¶
　　　獨周遭四十里不受水患而隄亦得保固可省¶
<pb:KR2k0046_WYG_020-4b>¶
　　　民力但此四十里内惟有李老湖在舊隄之外¶
　　　其馬船港烏洲湖白楊港加以泗洲湖茶湖四¶
　　　五月間雨水盈積勢成巨浸苦無所洩特於范¶
　　　家港建一小閘以時啟閉出納皆由長港蓋江¶
　　　邑之有隄工二十二里每嵗隄長四十名用夫¶
　　　二萬每夫七工統計夫工十四萬興工之日攜¶
　　　糧露處辛苦可憫所費又至不貲今新隄既成¶
　　　地勢高阜土性堅固每嵗増修用夫不過十之¶
<pb:KR2k0046_WYG_020-5a>¶
　　　一二且新隄内外高則麥地汙則草塲今若依¶
　　　傍隄形加以子隄各成丘畝自為溝洫以通水¶
　　　道旱澇無虞則自赤磯以抵陶家馬頭俱成膏¶
　　　腴之産是向之虞水患者今成水利而民産日¶
　　　益國賦日増區區隄堘民自愛惜無用督率而¶
　　　自固矣其江水從長港逆流甚猛嘉魚蒲圻咸¶
　　　寧較江邑雖稍逺其受患同相其要害於雨灌¶
　　　南廟兩山之間建一兩閘春則啟之以洩湖水¶
<pb:KR2k0046_WYG_020-5b>¶
　　　夏則閉之以禦江流是又保障四邑之長䇿也¶
　　武昌縣¶
　　東臯隄即義隄在學宫前¶
　　水涇隄在縣東二十里明嘉靖庚申大水衝決¶
　　南湖橋隄在縣南二里¶
　　清思隄在虎頭山下¶
　　石盤隄在縣東五里¶
　　丁橋隄在縣西七十里以上六隄嵗久湮塌明萬¶
<pb:KR2k0046_WYG_020-6a>¶
　　厯二年知縣李有朋重行修築¶
　　馬橋隄在縣西二十里久廢¶
　　嘉魚縣¶
　　通江隄在縣東北自龍潭山至魚山驛髙丈許廣¶
　　三之翼以柳¶
　　新隄在縣北地勢卑下承上流若建瓴不數年溢¶
　　為瀦澤春水泛漲與蒲圻咸寧江夏三邑均罹其¶
　　患宋政和間知縣唐均集四邑之民築之至乾道¶
<pb:KR2k0046_WYG_020-6b>¶
　　初知縣陳景去舊隄三百步因兩山距楊家潭上¶
　　横亘為隄是名新隄¶
　　成公隄元皇慶元年知縣成宣築上自馬鞍山下¶
　　至三角鋪捍䕶四邑明初水決屢築屢圮萬厯癸¶
　　酉知縣楊光宇勘議江夏咸寧嘉魚蒲圻四邑協¶
　　築每年各縣於均徭内編夫詳允遵行康熙四年復¶
　　圯御史顧如華奏請四邑較田多寡分修八年勒石¶
　　為界三十三年知府裴天錫重修雍正五年水決與江¶
<pb:KR2k0046_WYG_020-7a>¶
　　夏咸寧蒲圻三縣分領帑銀修築完固¶
　　縣南陂三¶
　　蒲圻縣¶
　　二十三都陂一　二十七都陂一　九都陂一¶
　　一十八都陂一　上四都陂一　二都陂一　上¶
　　三都陂一　下三都陂一¶
　　　附蒲圻縣水利考畧蒲圻河至陸溪口出大江¶
　　　邑西北近水西良黃土早潭等處最卑下尤易¶
<pb:KR2k0046_WYG_020-7b>¶
　　　浸没春夏之交自崇通而下積雨泛溢動輙經¶
　　　旬為山水害自沔漢而下川江漲入由北而東¶
　　　為江水害¶
　　咸寧縣¶
　　西河每湖水泛溢濵河者苦之旱則可以灌田¶
　　縣西南陂一　縣南陂一　縣東陂一　二都陂¶
　　一¶
　　崇陽縣¶
<pb:KR2k0046_WYG_020-8a>¶
　　金櫃山東陂一　縣東陂四　縣東南陂一　縣¶
　　西陂八　縣北陂一　下顧里陂一　内石梘陂¶
　　在縣東十七里以石圳如梘得名¶
　　　附崇陽縣水利考畧崇陽河出通城至壺頭山¶
　　　下有洪灘甚險濱河者值水漲輙被漂損旱亦¶
　　　資灌溉焉¶
　　通城縣¶
　　坊里陂一　石橋里陂一　太平里陂一　甫田¶
<pb:KR2k0046_WYG_020-8b>¶
　　里陂一　梓木里陂三　新安里陂一　上黃里¶
　　陂一　下黃里陂三　來蘇里陂一　上善里陂¶
　　二¶
　　　附通城縣水利考畧邑之秀水與陸水雋水合¶
　　　而通江黃沙等港俱㑹焉水漲則田地衝淤故¶
　　　隄防最急¶
　　興國縣¶
　　樊公隄即朝天隄在州西五里古龍闗下上有石¶
<pb:KR2k0046_WYG_020-9a>¶
　　橋明永樂間知縣樊繼修¶
　　恩波隄在州東北半里¶
　　良薦橋隄州北二十里明隆慶間州同王可大重¶
　　修¶
　　　附興國州水利考畧州境多水皆滙於長河而¶
　　　洩於富池若海口湖湋源湖則直放於大江而¶
　　　水勢殺矣長河自排市以下河較寛水易洩不¶
　　　至為害其排市以上若雞口慈口龍港山溪等¶
<pb:KR2k0046_WYG_020-9b>¶
　　　河春雨浹旬山水暴漲田禾淹淤無嵗無之甚¶
　　　有衝㧞樹木蕩徙廬舍者¶
　　大冶縣¶
　　果城里陂一　啟石里陂四　西陽里陂七　茅¶
　　潭里陂一　雲城里陂一　流水里陂二¶
　　　附大冶縣水利考畧縣前河源出西陽茅潭諸¶
　　　里繞洪濱橋合流而東至縣前為金湖直放湋¶
　　　源口而入於江雨淫山水突發濱河者常受其¶
<pb:KR2k0046_WYG_020-10a>¶
　　　害¶
　　通山縣¶
　　一都陂三　二都陂一¶
　　一都堰二　六都堰一¶
漢陽府¶
　　漢陽縣¶
　　免溺隄今名楊栁在縣北三里明正徳初築自鐵¶
　　門闗接漢水亭亭今廢　東西楊樹隄　室安隄¶
<pb:KR2k0046_WYG_020-10b>¶
　　　李家隄　蓮花隄　青草隄　山嘴隄　石林¶
　　隄　譚家隄　萬家隄　謝家隄　鄭家隄俱在¶
　　平塘河泊所後湖隄在漢口鎮鎮為水陸要衝煙¶
　　火數十萬家前江後湖漢水繞西北每夏秋水漲¶
　　四面皆巨浸僅此一綫隄為保障居人嵗加修築¶
　　終未完固水勢稍大輙慮泛溢¶
　　張大渡隄在蔡鎮康熈五十五年請帑創築中建¶
　　石閘以時蓄泄雍正五年水泛決十餘丈復發帑¶
<pb:KR2k0046_WYG_020-11a>¶
　　修築¶
　　郭公隄在城西月湖中長二百四十五丈髙三丈¶
　　濶一丈八尺中建石橋雍正二年漢陽知府郭朝¶
　　祚倡築上有水鑑亭為行人憩息之所監生李思¶
　　庚建¶
　　高作陂在縣西六十里宋慶元中築隄首尾置清¶
　　龍水濟二閘延袤四百八十七丈髙七丈至一丈¶
　　五尺濶亦如之邑共十三陂在桑臺河泊所二在¶
<pb:KR2k0046_WYG_020-11b>¶
　　馬影河泊所十一兹其一也¶
　　　附漢陽縣水利考畧郡城與武昌對峙大江環¶
　　　抱東南漢水合灄水沔水沌水與大江㑹於郡¶
　　　北漲則瀰漫於諸湖為卑窪田地之害按縣舊¶
　　　有㐮陽口在漢口北㟁十里許即古漢水正道¶
　　　漢水從黄金口入排沙口東北轉折環抱牯牛¶
　　　洲至鵞公口又西南轉北至郭師口對㟁曰㐮¶
　　　陽口約長四十里然後下漢口明成化初於排¶
<pb:KR2k0046_WYG_020-12a>¶
　　　沙口下郭師口上直通一道約長十里漢水徑¶
　　　從此下而古道遂淤且漢口雖為漢水㵼流之¶
　　　地但為江水洶湧横截其口流不能洩復逆折¶
　　　而上故太白新潭馬影蒲潭沌口刀環等湖易¶
　　　於泛溢而春夏水漲郡治常苦浸没之患其障¶
　　　禦全藉大别一山故從來未設隄防¶
　　漢川縣¶
　　吳公隄舊名和公隄明成化庚寅都御史吳琛築¶
<pb:KR2k0046_WYG_020-12b>¶
　　一自縣東至甑山十五里一自縣北和公城至劉¶
　　家隔十五里¶
　　長城鄉隄七　大赤鄉隄七　周陂鄉隄十二¶
　　鷄鳴鄉隄九　梅城鄉隄八¶
　　　附漢川縣隄防考畧按縣東至漢陽南至沔陽¶
　　　西至天門北至雲夢正當漢江下流故有長湖¶
　　　横觀湖龍車小松等湖以蓄水又有城北南湖¶
　　　魚湖蓼湖西岡水洪等垸以禦水且漢江至此¶
<pb:KR2k0046_WYG_020-13a>¶
　　　分流一由張池口經縣治一由竹筒河出劉家¶
　　　隔二水復合流出漢口故無大水患明嘉靖三¶
　　　十九年漢水大溢各垸隄俱潰而竹筒河中塞¶
　　　五十里許其張池口江身又復淺狹以故水多¶
　　　壅滯於鍾祥天門間而劉家隔之估船不得通¶
　　　於漢川民亦病之頃年查勘上自河口中經排¶
　　　子口至東湖流水口大約淤塞一千三百一十¶
　　　二丈上河口地勢稍低不便受水改從沙臺寺¶
<pb:KR2k0046_WYG_020-13b>¶
　　　前去舊口約數十丈許中排子口至東湖流水¶
　　　口舊河身甚曲新改直勢以順水性約直二百¶
　　　丈零下口呌子臺出風門又半淤計二百丈零¶
　　　巡撫劉慤奏請贖鍰一萬餘兩募夫開濬親臨¶
　　　閲工乗流下上河勢大通自春二月興工至三¶
　　　月告成雍正五年麻埠等十二垸潰決共九千¶
　　　六百丈有奇奉¶
㫖發帑修築¶
<pb:KR2k0046_WYG_020-14a>¶
　　黄陂縣¶
　　縣前河通沙口入漢江春夏漲則武湖午湖泛溢¶
　　河側田地被渰漫入縣前闤市矣¶
　　百家陂在縣南三十里¶
　　大阪山陂在縣東北三十里下有大阪灌田百畆¶
　　千工堰在縣北四十里可灌田三千畆¶
　　孝感縣¶
　　後湖溉田甚溥明正統間以堙塞復加修築¶
<pb:KR2k0046_WYG_020-14b>¶
　　縣東陂一　廣陽鄉陂六　𢎞樂鄉陂七　郭下¶
　　鄉陂五　白雲鄉陂四¶
　　　附孝感縣水利考畧按邑有垣田五十六處皆¶
　　　西南一帶與雲夢漢川相接逼近湖河築土為¶
　　　隄而溉田其中隄固則綠畦千頃決即澤國百¶
　　　年前大率本茅葦地今久為沃土一嵗豐收其¶
　　　登倍入然以近水家食之餘乗舟外販無復積¶
　　　聚為本邑緩急者其他山田收薄販艱此邑民¶
<pb:KR2k0046_WYG_020-15a>¶
　　　所以易至缺食也¶
黄州府¶
　　黄岡縣¶
　　老鸛河隄　舊川長河隄　中洲隄　溝兒口隄¶
　　　邱陵湖隄　龍坑隄　白米河隄　灄河隄¶
　　毛林口壩　巴毛湖壩　黃舍潭壩俱在慕義鄉¶
　　知縣簡霄修築　八王隄壩在城東南三里　紫¶
　　荆港壩在庻安鄉¶
<pb:KR2k0046_WYG_020-15b>¶
　　火燒堰在五重鄉¶
　　　附黄岡縣水利考畧城西沙武口七河俱通大¶
　　　江出道觀河出崎山龍井經龍岡山陽洩於鮑¶
　　　湖灌溉利之每值泛漲害亦獨甚¶
　　蘄水縣¶
　　王公隄在巴河鎭正徳中知縣王伯築自江沙抵¶
　　鎮長三十丈廣四丈高二丈甃石植柳¶
　　萬工隄在縣西南迴風磯上¶
<pb:KR2k0046_WYG_020-16a>¶
　　南鄉堰二　北鄉堰一　東鄉堰二¶
　　羅田縣¶
　　縣南堰二　縣東堰一　縣北堰一¶
　　　附羅田縣水利考畧縣前有官渡河山水起可¶
　　　通筏運載旱則濱河者引水溉田¶
　　麻城縣¶
　　縣前河發源光山界下接新州長河入團風江¶
　　縣東陂一　縣南陂一¶
<pb:KR2k0046_WYG_020-16b>¶
　　太平鄉堰二十四　仙居鄉堰二十二　亭川鄉¶
　　堰二十二¶
　　黄安縣¶
　　　附黄安縣水利考畧東流河在縣城北里許謝¶
　　　家店河在縣東俱逶迤入團風江雙河縣西三¶
　　　十里與西河合流為兩河口經黃陂灄口入漢¶
　　　江其塘堰即麻城太平仙居二鄉割屬黄安者¶
　　蘄州¶
<pb:KR2k0046_WYG_020-17a>¶
　　永安壩州西北十里赤東大湖中實當孔道方春¶
　　水起夏秋漫沒驛使經行必迂途廣濟方抵州治¶
　　間以輕舠絶渡者往往覆溺於風濤先年州民顧¶
　　益築三墩於湖中便舟子依泊嵗久傾圮明萬厯¶
　　二年修築¶
　　蓮花池州北州人顧學捐貲築隄便人往來¶
　　安平上鄉堰二　高家畈堰二　史河口畈堰一¶
　　　溪河畈堰一　楊樹嘴畈堰一　烏石山下堰¶
<pb:KR2k0046_WYG_020-17b>¶
　　一　青山鄉堰一　大同鄉堰一¶
　　廣濟縣¶
　　武家穴壩在縣東九十里臨江上自盤塘下抵黄¶
　　梅楊家穴長一百九十里嵗時修築以防江溢雍¶
　　正五年奉¶
㫖發帑修築¶
　　　附廣濟縣水利考畧梅州河在縣南流入武山¶
　　　湖兩㟁田可千頃旱則賴以灌潤　連城河明¶
<pb:KR2k0046_WYG_020-18a>¶
　　　正統初濬之以便運艘¶
　　黄梅縣¶
　　唐思穴壩自楊家穴至宿松分界雍正五年因舊¶
　　址單薄奉¶
㫖發帑増修¶
　　　附黃梅縣水利考畧邑當江漢九江下流故嵗¶
　　　苦漲溢今壩起自廣濟之武家穴龍坪至邑境¶
　　　之蔡山孔家壠唐思穴清江鎮楊家穴雖延亘¶
<pb:KR2k0046_WYG_020-18b>¶
　　　百里然嵗復為水衝決漫沒禾稼民日狎游魚¶
　　　鱉中蓋黄梅最下而彭蠡水又衝突之故其害¶
　　　視廣濟尤酷烈也¶
安陸府¶
　　　安陸府隄防考畧按江故道逼近郡治石城而¶
　　　下明嘉靖初年間徙新洪遶沿山灣東去城彌¶
　　　逺水患日深考其故在豐樂則舊有九龍灘龍¶
　　　穴港桐木嶺金花熨斗等湖之分洩至石城則¶
<pb:KR2k0046_WYG_020-19a>¶
　　　舊有城北湖池河殷家等湖之注蓄後皆淤平¶
　　　軍民官庄争墾為業而下流竹筒河復淤下滯¶
　　　上汜固一郡水患之原也屬邑大半濱江而受¶
　　　害甚者北㟁則鍾祥京山天門之紅廟南㟁則¶
　　　荆門潛江沔陽之沙陽也¶
　　鍾祥縣¶
　　漢江隄報恩寺南長三十里¶
　　始固寺側隄長一里¶
<pb:KR2k0046_WYG_020-19b>¶
　　遞運所前隄長一里¶
　　子胥臺東隄内有三塘四埂¶
　　吉祥寺前隄長一里¶
　　李萬湖隄長五里¶
　　自府城街口鐵牛闗起至忠祠隄止計長百有餘¶
　　里並月隄一截雍正六年奉¶
㫖發帑修築¶
　　黄沙壩在縣東一十五里¶
<pb:KR2k0046_WYG_020-20a>¶
　　千工壋在縣東十里¶
　　　附鍾祥縣隄防考畧按縣自石城而上至豐樂¶
　　　驛凡二百二十餘里舊無隄堘每嵗泛漲西㟁¶
　　　則漫至沿山岡東㟁則漫過池河等湖亦薄長¶
　　　岡而止蓋以湖為壑以岡為隄也自石城而下¶
　　　由蔡家橋板橋灣上下流漣馬公洲小河口以¶
　　　逹於南河紆迴三百餘里土人總名之曰紅廟¶
　　　隄最為要害然嘗考之蔡家橋舊有口通二聖¶
<pb:KR2k0046_WYG_020-20b>¶
　　　道入湖洩漢勢又有流漣金臺二口枝河逹赤¶
　　　馬野猪等湖由青樹灣入金臺港大分漢流以¶
　　　故隄得無虞後半湮塞不可復疏明嘉靖二十¶
　　　八年以來諸隄盡決有司屢議屢輟蓋由荆州¶
　　　右衛與天門京山二縣軍民雜處其間互相推¶
　　　諉而格議撓法者多耳¶
　　京山縣¶
　　縣河隄明嘉靖中河齧城址推官䝉詢築¶
<pb:KR2k0046_WYG_020-21a>¶
　　小河隄¶
　　林里浲隄俱在羊亭村明正徳中築嘉靖中決更¶
　　築之¶
　　魯班隄在七寳村¶
　　漢江隄在縣南百餘里¶
　　張璧口月隄雍正六年奉¶
㫖發帑修築¶
　　溫湯泉灌溉稻田其收數倍¶
<pb:KR2k0046_WYG_020-21b>¶
　　五泉泉有五穴湧如沸鼎横流入市清泚可愛民¶
　　田賴之嵗不憂旱¶
　　青水壋在縣南七十里水自珍珠泉發源居民築¶
　　隄瀦水溉田¶
　　　附京山縣隄防考畧按縣治依山為城其境土¶
　　　半係高阜自古無水患但下里有一面逼近漢¶
　　　江北㟁上則接連鍾祥及荆州右衛等處諸隄¶
　　　下則有小河南河紫荆潭拖船埠等處直抵天¶
<pb:KR2k0046_WYG_020-22a>¶
　　　門界地勢下濕自明嘉靖三十年來鍾祥荆州¶
　　　右衛之隄一決遂衝入本縣拖船埠等六十餘¶
　　　處連嵗屢築屢決迄無成功蓋本縣隄防與鍾¶
　　　祥天門荆州右衛諸隄相為脣齒一處不堅勢¶
　　　難獨保也¶
　　濳江縣¶
　　高氏隄在縣西北五里相傳五代時髙季興築起¶
　　自荆州縁麻山至縣南沱埠淵延亘一百三十里¶
<pb:KR2k0046_WYG_020-22b>¶
　　以障㐮漢二水¶
　　莫家潭隄長一百丈¶
　　夜汊口隄在江漢畔明正徳中築長三百六十餘¶
　　丈復増修月隄¶
　　白洑垸隄邊臨漢江明成化六年水決二十餘丈¶
　　八年知縣江志修¶
　　江汊垸隄長六百餘丈身甚厚廣¶
　　班家灣隄長一百六十丈明正徳中築¶
<pb:KR2k0046_WYG_020-23a>¶
　　車老垸隄縣南臨漢江¶
　　太平垸隄明正徳中築¶
　　黄漳通順隄雍正六年奉¶
㫖發帑増修¶
　　潛水漢水别流自鍾祥入境經蘆洑河三分流俱¶
　　入沔陽界嵗苦水患¶
　　黄漢垸　仁道垸　仁和垸　東林垸　白測垸¶
　　　東湖垸　陶湖垸　白汊垸　大豐垸　沙湖¶
<pb:KR2k0046_WYG_020-23b>¶
　　垸　范家垸　古隄垸　長溝垸　牛埠垸　沱¶
　　灣垸　紅花垸　小植横垸　小中洲垸　邊江¶
　　垸　鄭家蚌湖垸　泥洑垸　葛柘垸　楊湖垸¶
　　　河湖垸　新興垸　古埠垸　柴林垸　後灣¶
　　垸　夾洲垸　中洲垸　崔家垸　沱沙垸　新¶
　　瀾垸　平艷垸　趙林垸　直横垸　沿江垸¶
　　黄景垸　白洑垸　新藍垸　感林垸　梁四垸¶
　　　太平垸　車垸　義豐垸　長亭垸¶
<pb:KR2k0046_WYG_020-24a>¶
　　　附潛江縣隄防考畧按爾雅云水自漢出為潛¶
　　　潛江之得名以此宋乾徳間縣治在道隆鄉後¶
　　　患水遷之斗隄即今縣治也周廣七百二十八¶
　　　里皆為重湖地民多各自為垸故南則淘湖牛¶
　　　埠北則太平馬猖西則白洑咸林東則荷湖黄¶
　　　漢等凡百餘垸俱環隄而居五代時築花封高¶
　　　氏等隄至明初修築各垸隄塍又有潭子湖四¶
　　　港甘心口各枝河分洩水勢嘉靖三十九年諸¶
<pb:KR2k0046_WYG_020-24b>¶
　　　隄半決而枝河更多湮塞民甚苦之隆慶二年¶
　　　春嘗興工修築然有馬家垸一決口在天門而¶
　　　潛江實受其害此又所當預圖者¶
　　沔陽州¶
　　長官隄在荆南起監利至漢陽長一百餘里¶
　　白石湖隄在西北五里其隄自副口起至新問舖¶
　　止約五里有餘高三丈餘兩旁植栁下為水溝溝¶
　　之外田畆錯列¶
<pb:KR2k0046_WYG_020-25a>¶
　　高隄即復州故城為隄¶
　　江隄自龍淵花墳牛埠竹林西流平放水洪茅埠¶
　　玉沙凡九區長萬餘丈¶
　　漢隄自大小朱家岡滄浪南池凡五區長萬丈江¶
　　漢二隄明嘉靖初修築後復衝決十九年都御史¶
　　陸杰僉事柯喬江隄増修黄師廟何家浲茅通¶
　　天井等處又塞茅埠諸口延袤幾五里漢隄増築¶
　　柴木垸道人腰河諸處又塞剅口長百餘里¶
<pb:KR2k0046_WYG_020-25b>¶
　　班隄在荆西北四十里白湖村雍正五年潰決南¶
　　江大隄一十九口共一千七百一十二丈五尺總¶
　　督傅敏捐米三千七百三十餘石幇修六年奉¶
㫖發帑修築¶
　　漢水與江水夏水漕河通諸湖入漢然沔陽之水¶
　　界於江漢之間江溢則没東南漢溢則沒西北江¶
　　漢並溢茫然大壑矣有非隄防所能禦者¶
　　清水泉溉灌燕子剅内糧田數百畆¶
<pb:KR2k0046_WYG_020-26a>¶
　　熨斗陂在州滄浪水旁¶
　　　附沔陽州隄防考畧按州舊以富饒稱葢以地¶
　　　當江漢之間最多湖渠民便魚鮮之利又因湖¶
　　　渚環隄為垸而業耕其間誠樂土也自五代時¶
　　　高季興節度荆南築隄以障漢水自荆門緑麻¶
　　　山至潛江延亘三十里因名高氏隄而江隄亦¶
　　　自監利東接漢陽長百數十里名長官隄沔皆¶
　　　賴焉迨明隄防漸潰至成化甲午𢎞治庚申水¶
<pb:KR2k0046_WYG_020-26b>¶
　　　大漲正徳丙子復漲丁丑如之皆乗舟入城市¶
　　　溺死者動以千數其後都御史秦金布政使周¶
　　　季鳯以江水常決監利之車木隄漢水常決潛¶
　　　江之班家隄俱修之其丈以千百計然未能高¶
　　　堅水至即圯嘉靖甲申知州儲洵疏陳隄防利¶
　　　害於朝事下巡撫舉行按察副使劉士元復建¶
　　　議龍淵而下分為九區於是龍淵花墳牛埠竹¶
　　　林西流平放水洪茅埠玉沙瀕江者為隄總萬¶
<pb:KR2k0046_WYG_020-27a>¶
　　　餘丈大小朱家岡滄浪南池瀕漢者為隄總幾¶
　　　萬丈丙戌夏月漢水連溢而沔賴以完至庚寅¶
　　　漢水決拖船埠西湖水溢沔之西北遂為巨浸¶
　　　頃江隄自西流窩直抵玉沙隄凡二萬六千二¶
　　　百餘丈其決口數百處故州民嵗苦水患¶
　　天門縣¶
　　永豐隄在縣東北長一里¶
　　周公隄在縣南自東至南横長三十里舊隄卑薄¶
<pb:KR2k0046_WYG_020-27b>¶
　　明𢎞治間知縣周端増修¶
　　班隄在縣下白湖村世傳魯班築以防京山山水¶
　　古隄有二一在縣東北上下有剅防一名穴河一¶
　　名蓮花遇旱則貯湖水灌田泛則開剅防淹水勢¶
　　高則不開明成化間知縣姜綰重修𢎞治間川㐮¶
　　洞庭水泛衝䧟知縣周端重修以洩水勢¶
　　便隄在縣南車湘渡䕶七十餘垸¶
　　䕶城古隄又名老龍隄在縣西南¶
<pb:KR2k0046_WYG_020-28a>¶
　　大河南㟁官吉口隄一百三十五丈¶
　　鐵匠灣隄五百丈¶
　　上中洲隄二區四百三十八丈¶
　　阮家口隄二百三十丈¶
　　白毛嘴隄四百一十丈以上五隄雍正六年奉¶
㫖發帑修築¶
　　永奠閘雍正六年奉¶
㫖發帑於沔地夾州建立¶
<pb:KR2k0046_WYG_020-28b>¶
　　甘魚陂在縣西¶
　　灌溉堰在縣東南¶
　　　附天門縣隄防考畧按縣治低窪遶四㲼竹臺¶
　　　等湖即禹貢三澨故地也漢水至此分流一由¶
　　　黒牛渡經張池竹筒二河分入漢川劉家隔者¶
　　　為正流一由小河口經漁新河巾臺河牛角灣¶
　　　出風門者為枝流二流㑹合經溳口蔡店並出¶
　　　漢口此水故道也明嘉靖二十六年以來四㲼¶
<pb:KR2k0046_WYG_020-29a>¶
　　　等湖半淤淺平而竹筒河牛角灣二處水道中¶
　　　湮故縣治長苦水患其最要害者青山頸林里¶
　　　澤急走灣上下淵河直衝縣治抵楊林垸灌海¶
　　　堰則一邑皆為水壑矣又有塔兒灣決口在潛¶
　　　江而天門實當其害俱可慮者¶
　　荆門州¶
　　朱李灣隄　灘江隄　鄭灣潭隄以上三隄雍正¶
　　六年奉¶
<pb:KR2k0046_WYG_020-29b>¶
㫖發帑修築¶
　　漢水下入漢江與諸湖通水大不至衝泛葢東賴¶
　　王家隄以障之東南賴緑麻隄以障之¶
　　千工壋在州東北十里¶
　　三沼在州南宋知州彭乗引䝉惠二泉水為之¶
　　　附荆門州隄防考畧按州隄防要害全在沙洋¶
　　　鎮一帶夫此鎮控荆門江陵監利潛江沔陽五¶
　　　州縣之上流漢水自蘆麻口直衝沙洋北㟁舊¶
<pb:KR2k0046_WYG_020-30a>¶
　　　有隄接連青泥湖新城鎮由沈家灣至白鶴寺¶
　　　下刹腦至潛江界凡二十餘里惟沙洋隄勢獨¶
　　　寛厚軍民㕓居其上明嘉靖二十六年隄決漢¶
　　　水直趨江陵龍灣市而下分為枝流者九以此¶
　　　五州縣嵗遭渰沒二十八年安陸有司官修築¶
　　　議多異同乃不塞舊決口而退讓二百餘步中¶
　　　挽一隄反成水囊北浪一入勢難東迴其隄不¶
　　　一嵗再決舊江身漸狹南北相對止二十餘丈¶
<pb:KR2k0046_WYG_020-30b>¶
　　　決口東西相對約三百餘丈反為正派幾不可¶
　　　復障而東矣隆慶元年春始議安陸荆州二府¶
　　　修築至二年秋八月告成北㟁自何家嘴至南¶
　　　㟁新隄頭長凡四百七十七丈五尺餘濶凡十¶
　　　四丈許高凡五丈許當隄心鑄二鐵牛鎮之此¶
　　　隄一成淤沙日積勢可久永但此隄與紅廟對¶
　　　㟁紅廟居民每遇水漲多有欲盜決此隄以洩¶
　　　水者故盜決河防之禁尤不可弛也¶
<pb:KR2k0046_WYG_020-31a>¶
　　當陽縣¶
　　麥城隄長三百六十七丈¶
　　沙倒隄長八百四十丈¶
　　羅家灣隄長八百五十四丈五尺¶
　　細魚港隄長九百八十二丈¶
　　滋泥湖隄長一千六百七十八丈¶
　　菜湖隄長八百一十五丈俱係私隄隄内居民自¶
　　行修築¶
<pb:KR2k0046_WYG_020-31b>¶
　　沱水經縣境與沮水復合入江水大則衝泛濱河¶
　　者苦之旱則引水入陂¶
　　熨斗陂在縣北八十里¶
德安府¶
　　安陸縣¶
　　李公隄在縣西溳水左明正徳間知府李重修故¶
　　以氏隄¶
　　攔水隄縣西關外龍頭舊有遺制因山水泛漲久¶
<pb:KR2k0046_WYG_020-32a>¶
　　圮雍正元年知府楊國琳捐俸重修隄上建亭行¶
　　旅稱便¶
　　縣東陂一　縣西南陂三　縣西北陂一　縣南¶
　　陂二¶
　　千工堰在縣西¶
　　　附安陸縣水利考畧溳河遶城西東流入夢澤¶
　　　㑹漢水入江山水突發害田稼旱則可以溉田¶
　　雲夢縣¶
<pb:KR2k0046_WYG_020-32b>¶
　　史河隄在縣西北三十里安陸境溳水故道¶
　　沿河隄在縣西南明正徳間知縣余權築¶
　　漏灌隄在縣西南五里每夏漲北河水由此衝入¶
　　石羊湖民田被沒明嘉靖間知縣郭貴徳築此捍¶
　　之復決知縣王廷佐重修後又決至康熈三年知¶
　　府高翔知縣邵嘉應修築雍正七年知縣葉居仁¶
　　清丈沿江隄自上升㑹起至南保㑹止共一十四¶
　　㑹隄四千六百九十九弓各照㑹内田地多寡修¶
<pb:KR2k0046_WYG_020-33a>¶
　　築其餘協修甲夫各載弓口不在照田分隄之内¶
　　勒石永垂¶
　　縣東北陂一　縣東陂一　縣南陂一　縣西北¶
　　陂一　石羊鄉陂一　感化鄉陂一¶
　　官塘在縣東南¶
　　石堰在縣東¶
　　應城縣¶
　　長江埠隄　喻家河隄　隔蒲潭隄每嵗業民築¶
<pb:KR2k0046_WYG_020-33b>¶
　　修興工告竣例有成限¶
　　縣西陂二　縣北陂一　縣西北陂二¶
　　　附應城縣水利考畧西河在縣西東滙石羊湖¶
　　　出溳口入漢江縣北又有楊家河瀕河者咸資¶
　　　灌溉¶
　　隨州¶
　　平港里陂一　紫溪村陂一　銅缽村陂一　府¶
　　君村陂一　㑹盤村陂三　牛心村陂四¶
<pb:KR2k0046_WYG_020-34a>¶
　　　附隨州水利考畧溳水遶州前南流入漢江又¶
　　　有扶恭河浮纓河魯城河聖水河石魚河忤河¶
　　　皆遶州境民利之¶
　　應山縣¶
　　縣東陂一　縣西南陂一　縣西陂一　縣東南¶
　　陂一¶
　　　附應山縣水利考畧汶水河在縣前又有黄沙¶
　　　河方家河白沙河漢東河大洪河舟楫不通濱¶
<pb:KR2k0046_WYG_020-34b>¶
　　　河者多資灌溉¶
荆州府¶
　　　附荆州府隄防考畧江水之患全在荆州一郡¶
　　　夾㟁南北凡六縣北㟁則江陵監利隄凡四萬¶
　　　九千餘丈南㟁則枝江松滋公安石首隄凡五¶
　　　萬四千餘丈明嘉靖庚申嵗洪水決隄無慮數¶
　　　十處而極為要害者枝江之百里洲松滋之朝¶
　　　英口江陵之虎渡黄潭鎮公安之瑶頭舖艾家¶
<pb:KR2k0046_WYG_020-35a>¶
　　　堰石首之藕池諸隄衝塌深廣最難為力每嵗¶
　　　有司隨築隨決迄無成功至四十五年十月知¶
　　　府趙賢估議請築務期堅厚自丙寅歴戊辰凡¶
　　　三冬六縣隄稍就緒始立隄甲法每千丈隄老¶
　　　一人五百丈隄長一人百丈隄甲一人夫十人¶
　　　江陵北㟁總共隄長六十六人松滋公安石首¶
　　　南㟁總共隄長七十七人監利東西㟁總共隄¶
　　　長八十人夏秋守禦冬春修補嵗以為常然荆¶
<pb:KR2k0046_WYG_020-35b>¶
　　　州郡治濵江郡西上六十里有萬城隄在當陽¶
　　　江陵嘉靖十一年一決直衝郡西城不浸者三¶
　　　版十二年有司挽築更築李家埠重隄䕶之二¶
　　　十九年又決此隄乃郡治之大要害也後江陵¶
　　　縣専為修理始得無虞¶
　　江陵縣¶
　　新開隄在縣東一百二十里明成化間修後圯正¶
　　徳間布政司周季鳯築長四百五十丈¶
<pb:KR2k0046_WYG_020-36a>¶
　　寸金隄在龍山門外五代時蜀孟昶將伐高氏欲¶
　　作戰艦巨筏衝荆南城梁將軍倪福可築是隄激¶
　　水以捍之宋吳獵嘗分高沙東漿之流由此隄外¶
　　歴南紀楚望諸門東滙沙市為南海¶
　　黄潭隄在縣東南二十里上當江流二百餘里之¶
　　衝一決則江陵潛江監利民為魚鱉誠要害也明¶
　　成化初知府李文儀沿隄甃石正徳十一年知府¶
　　姚隆重修月隄三處約千餘丈後漸傾頽¶
<pb:KR2k0046_WYG_020-36b>¶
　　李家埠隄在縣西三十里自萬城隄至鎮流砥六¶
　　十里當水勢之衝明𢎞治十三年隄決渰溺甚衆¶
　　知府吳彦華修築堅厚至今賴焉諺云水來打破¶
　　李家隄荆州便是飬魚池闗係至重¶
　　文村隄在黄潭隄東三十里明𢎞治十四年水決¶
　　知府吳彦華修築四百餘丈正徳十一年水決知¶
　　府姚隆重修雍正六年奉¶
㫖發帑疏濬小栁口洪魚口柘林港林家溝等處并黄¶
<pb:KR2k0046_WYG_020-37a>¶
　　潭祁家潭子湖龍二淵等隄¶
　　鎮流砥在縣東十五里突出大江數十丈捍激江¶
　　水聲如迅雷葢江勢東下鎮砥於此則水勢延緩¶
　　如黄潭之衝少殺沙市之地可保　按杜預傳預¶
　　都督荆州舊水道惟沔漢達江陵千數百里他無通¶
　　路預乃開楊口起夏水逹巴陵千餘里内㵼長江¶
　　之險外通零桂之漕¶
　　　附江陵縣隄防考畧按縣沙市正古江陵地陵¶
<pb:KR2k0046_WYG_020-37b>¶
　　　阜自荆門西北來二百里臨江正扼水衝南有¶
　　　虎渡穴口分流洞庭北有章卜郝穴二口殺流¶
　　　出漢口而潭子湖洪水淵三湖等處俱為湖瀦¶
　　　蓄水地故漢宋以前無大水患迄元以來沙市¶
　　　高陵半圮入江章穴口復湮逮明嘉靖十一年¶
　　　決萬城隄水遶城西決沙市之上隄而南二十¶
　　　一年後又以浮議築塞郝穴口諸湖瀦又多淺¶
　　　淤三十九年一遭巨浸各隄防蕩洗殆盡四十¶
<pb:KR2k0046_WYG_020-38a>¶
　　　五年後有司稍稍修復然不如古隄之堅矣¶
　　公安縣¶
　　趙公隄在舊縣東三里¶
　　斗湖隄在舊縣南半里¶
　　油河隄在舊縣西三里¶
　　倉隄在舊縣東北二里¶
　　横隄在布政分司以上五隄俱宋端平三年孟珙¶
　　築¶
<pb:KR2k0046_WYG_020-38b>¶
　　沙隄在舊縣東南八十里¶
　　大江隄在舊縣東北上接江陵下抵石首長一百¶
　　里雍正六年奉¶
㫖發帑修築鄧家灣陳家灣東龍橋三隄又疏濬獨口¶
　　沱孔二處¶
　　　附公安縣隄防考畧按縣東西廣一百三十里¶
　　　南北袤一百一十里地皆平曠縣治舊在柴林¶
　　　街因避三穴橋水患移至江臯勢若原隴宋端¶
<pb:KR2k0046_WYG_020-39a>¶
　　　平三年孟珙築隄防以禦水有趙公隄在縣東¶
　　　斗湖隄在縣南油湖隄在縣西北倉隄在縣東¶
　　　北横隄在布政分司後世傳為五隄云至元大¶
　　　徳七年竹林港隄大潰自是隄不時決迨明修¶
　　　築沿江一帶隄塍西北接江陵上灌洋東南接¶
　　　石首新開隄隄凡萬有二千五百餘丈其間雷¶
　　　勝旻灣窑頭舖艾家堰竹林寺二聖寺江池湖¶
　　　狹隄淵沙隄舖新淵隄郭家淵施家淵諸隄更¶
<pb:KR2k0046_WYG_020-39b>¶
　　　為要害成化五年決施家淵𢎞治年間決狹隄¶
　　　淵正徳十一年決郭家淵嘉靖十一年決江池¶
　　　湖三十五年決新淵隄三十九年決沙隄舖四¶
　　　十年決深淵隄四十四年決大湖淵及雷勝旻¶
　　　灣四十五年傾洗竹林寺隆慶元年傾洗二聖¶
　　　寺二年決艾家堰水患殆無虚嵗縣境内有軍¶
　　　湖貴湖紀湖重湖大金洋溪諸湖惟大金一湖¶
　　　通虎渡枝河河漲湖溢毛穗諸里軍民常苦之¶
<pb:KR2k0046_WYG_020-40a>¶
　　石首縣¶
　　黄金隄在縣東五里¶
　　萬石隄在縣西五里¶
　　新興隄在縣西南七十里防竹林港水患¶
　　楊林隄在楊林口長百丈有奇¶
　　風火隄在縣南二十里¶
　　百家隄在縣北四十里其地為水所圯百家合築¶
　　此隄雍正六年奉¶
<pb:KR2k0046_WYG_020-40b>¶
㫖發帑修築浪砍石牌二處又濬黄金橋剅口¶
　　鄭家垸在縣南三十里元里民鄭淵率衆築此以¶
　　防洞庭水患¶
　　　附石首縣隄防考畧按縣東西廣三百八十里¶
　　　南北袤一百里俱夾江南北而縣治一面濵江¶
　　　勢復下隰自元大徳七年決陳瓮港隄薩徳彌¶
　　　實挽築再築黄金白楊二隄䕶之不一嵗瓮再¶
　　　決趙通議開楊林宋穴調弦小岳四穴水勢以¶
<pb:KR2k0046_WYG_020-41a>¶
　　　殺迨明初四穴故道俱湮隄防漸頹嘉靖元年¶
　　　決雙剅垸三十四年衝洗戴家垸三十五年決¶
　　　車公腦四十五年決藕池頃年始修南岸自公¶
　　　安沙隄至調弦口隄凡四千一百餘丈北岸自¶
　　　江陵洪水淵至監利金果寺隄凡千有餘丈其¶
　　　間楊林瓦子灣藕池袁家長剅尤為要害¶
　　監利縣¶
　　黃師隄在縣西四十里濵大江嵗久湮頽明正徳¶
<pb:KR2k0046_WYG_020-41b>¶
　　十一年修築¶
　　新冲隄在縣西南五十里濵大江極為險要¶
　　朱家埠隄在縣東三十里¶
　　龍潭口隄在縣北長百丈¶
　　把火隄在縣北五里雍正五年奉¶
㫖發帑修築楊馬頭隄等處六年復發銀修築楊林垸¶
　　永樂庵大山坡下張家峯等處隄工加修施茅埠¶
　　低塌等隄四處¶
<pb:KR2k0046_WYG_020-42a>¶
　　魯洑江南通荆江北入沔漢水漲為患獨甚¶
　　新冲河通江陵漕河民居輻輳賴以溉田¶
　　盛洪堰在縣北八十里¶
　　黄金堰在縣北¶
　　　附監利縣隄防考畧按縣東至沔陽西至江陵¶
　　　南至華容北至潛江周遭四百五十里正江湖¶
　　　滙注之地勢甚汚下鄉民皆各自築垸以居而¶
　　　縣治臨江有一枝河流貫城中嵗苦水患元大¶
<pb:KR2k0046_WYG_020-42b>¶
　　　徳間趙通議開赤剝穴江流以殺迨明初此穴¶
　　　已湮乃築大興赤射新興等二十餘垸成化間¶
　　　又修築黄師廟龍潭鼉淵等一帶諸隄嘉靖十¶
　　　八年築塞十八灣河又塞祝家壋其壋隨決至¶
　　　四十四年水決黄師廟李家埠何家壋文家垸¶
　　　金家湖諸隄而大興垸亦大潰嘗一修築自龍¶
　　　窩嶺至白螺磯凡二百六十餘里近年江勢南¶
　　　囓而水患漸消矣¶
<pb:KR2k0046_WYG_020-43a>¶
　　松滋縣¶
　　大隄自隄尾橋直抵虎渡延袤八十餘里雍正六¶
　　年奉¶
㫖發帑疏濬太平太來兩垸剅口新築孟堰坑月堤¶
　　鴉雀壋　方便壋俱在縣境¶
　　縣東堰一　縣南堰二　縣東南堰一¶
　　　附松滋縣隄防考畧按縣地勢平衍三峽之水¶
　　　迸流至此始得展蕩勢若櫪馬脱韁隨性奔逸¶
<pb:KR2k0046_WYG_020-43b>¶
　　　最難防禦而本縣又當公安石首諸縣之上流¶
　　　江隄一決正衝諸縣胸腹而下其形勢尤為要¶
　　　害縣東五里有古隄自隄首橋抵江陵之古牆¶
　　　舖長亘八十餘里且舊有采穴一口可洩水勢¶
　　　宋元時故道湮塞迨明洪武二十八年決後時¶
　　　或間決自嘉靖三十九年以後決無虚嵗下流¶
　　　諸縣甚苦之較隄要害惟余家潭之七里廟何¶
　　　家洲之朝英口古牆之曹珊口為大其餘五通¶
<pb:KR2k0046_WYG_020-44a>¶
　　　廟胡思堰清水坑馬黄岡等隄凡十有九處中¶
　　　多獾窩蟻穴水易浸隄¶
　　枝江縣¶
　　沈水縣南四里有堆烏灘水漲湍急如雷舟經此¶
　　最險濵河者危之¶
　　老鴉湖在縣西一里後為田¶
　　　附枝江縣隄防考畧按志江流至此地分派如¶
　　　木之有枝故以名縣縣東至江陵南至松滋西¶
<pb:KR2k0046_WYG_020-44b>¶
　　　北至宜都週圍廣三百八里縣治頗依高阜向¶
　　　無隄防惟縣東南有百里洲延袤百里南有蘆¶
　　　洲澌洲洋洲澕洲皆夾生大江之内者自百里¶
　　　洲楊林洲賽磚灘蔣斗灣窑子口至流店驛復¶
　　　轉北自董灘口土臺古成腦而下至礶嘴灘流¶
　　　店湖又自礶嘴灘而南轉至漸洋洲觀音寺直¶
　　　抵松滋米家埠對岸皆有隄舉其最要害者莫¶
　　　過於古成腦蔣斗灣二處係通洲上流一決則¶
<pb:KR2k0046_WYG_020-45a>¶
　　　勢若建瓴莫能捍禦又洲内軍民雜處互相規¶
　　　避故隄工視他縣尤難¶
　　夷陵州¶
　　二公隄在州東門外三里當荆㐮巴蜀之衝旁有¶
　　民田明成化二十二年知州周肅築行旅便之¶
　　浣紗河與赤溪東合水泛則瀕河者受害¶
　　宜都縣¶
　　蒼茫溪在縣東五十里灌田可千餘頃¶
<pb:KR2k0046_WYG_020-45b>¶
　　富金溪在縣西三十里¶
　　白巖溪在縣西三十里¶
　　逺安縣¶
　　洪巖洞洞泉流出油溪可溉田千餘頃¶
　　筧水湖源出鷄頭山石孔中土人為筧引水灌田¶
襄陽府¶
　　　附襄陽府隄防考畧考㐮陽古有大隄曲是隄¶
　　　防之設自商周已然矣漢壽亭侯決水灌樊城¶
<pb:KR2k0046_WYG_020-46a>¶
　　　是漢水為㐮樊患最切要害明初水流故道不¶
　　　復為災故大隄漸塌民多侵為已業而有司並¶
　　　無築隄慮嘉靖四十五年洪水四溢郡治及各¶
　　　州縣城俱潰民漂流以數萬計郡西老龍隄一¶
　　　決直衝城南而東故郡治之患為尤甚副使金¶
　　　世龍秦淦徐學謨先後條議估修踰二年工成¶
　　襄陽縣¶
　　老龍隄在縣西三里即大隄也¶
<pb:KR2k0046_WYG_020-46b>¶
　　救生隄在縣西南五里¶
　　漢江出大安軍下入漢江水漲不免嚙城舊有大¶
　　隄東臨漢江西抵萬山袤十餘里防䕶之今逐年¶
　　加俢恃以無恐¶
　　縣西北陂一　縣西陂一　縣南陂一　縣北陂¶
　　一¶
　　　附襄陽縣隄防考畧按縣隄防全在㐮樊二城¶
　　　間葢二城并峙漢水中流如峽口且唐白河從¶
<pb:KR2k0046_WYG_020-47a>¶
　　　北來横截漢流以故波濤激射城隄為患按古¶
　　　大隄西自萬川經檀溪土門白龍池東津渡繞¶
　　　城北老龍隄復至萬山之麓周遭四十餘里年¶
　　　久隄潰而龍池東津一帶又多浮沙明初修截¶
　　　隄一道自長門至土門大半頽塌至嘉靖四十¶
　　　五年老龍隄一決餘皆洗盡頃年並力修築北¶
　　　自老龍隄至長門皆沿城甃石高凡三丈許南¶
　　　自萬山麓至土門則仍古大隄東南自土門至¶
<pb:KR2k0046_WYG_020-47b>¶
　　　長門則仍舊截隄高凡二丈許厚凡五丈許樊¶
　　　城北舊有土隄皆決面江一帶磚城盡潰然樊¶
　　　城潰則襄城無恙其利害之輕重又不可不審¶
　　　也¶
　　宜城縣¶
　　楊家壋一　金家壋一俱在咸寧社¶
　　青龍閘在古羊社¶
　　新陂三　北陽社陂三　新張營陂一　常長營¶
<pb:KR2k0046_WYG_020-48a>¶
　　陂二　古羊岡陂三　常山營陂一　武家舖陂¶
　　一　古羊社陂一　發舖陂一　縣南陂一　縣¶
　　西陂一　縣西北陂三¶
　　　附宜城縣隄防考畧按縣東至棗陽南至安陸¶
　　　西至南漳北至㐮陽秪一面踞山三面臨江江¶
　　　故道遶龍鳳山而下去城二十餘里舊有使風¶
　　　龍潭二港按大江流灌入城濠然未聞為城患¶
　　　也迨明嘉靖四十五年九月江溢直衝迎水洲¶
<pb:KR2k0046_WYG_020-48b>¶
　　　面下改徙鴇潼河新洪逼城五里許又由使風¶
　　　龍潭二港衝洗南北城樓自此水漲徑撼城隄¶
　　　殆無虚嵗後議築使風龍潭二港父老皆謂港¶
　　　口不塞城隄終難保障也¶
　　南漳縣¶
　　蠻河經縣至宜城入漢江水起泛濫濵河者頻受¶
　　其害¶
　　縣柬堰五　縣南堰二　縣北堰四¶
<pb:KR2k0046_WYG_020-49a>¶
　　　附南漳縣水利考畧武安靈溪於諸堰為大武¶
　　　安即秦將白起攻楚引鄢水灌城者唐大厯間¶
　　　節度使梁宗義修之靈溪即古木里溝始開於¶
　　　楚漢南郡守王寵又鑿之元大徳中再築二堰¶
　　棗陽縣¶
　　沙河下逹漢江山水突發衝決可虞¶
　　亷家陂在縣東北¶
　　穀城縣¶
<pb:KR2k0046_WYG_020-49b>¶
　　古羊河西流與粉水合逹漢江水泛亦能為害¶
　　光化縣¶
　　石隄漢水東宋李仲芳築¶
　　縣東南堰一　縣東堰四¶
　　均州¶
　　潧河出太和山通平堰龍堰可以灌田¶
鄖陽府¶
　　　附鄖陽府隄防考畧按鄖陽郡西北控扼秦豫¶
<pb:KR2k0046_WYG_020-50a>¶
　　　東南接連荆㐮四面皆疊山峻嶺屬邑半依山¶
　　　為城獨郡治孤立川原之間正當水衝故上津¶
　　　竹山諸縣雖臨漢濵不必隄防其水患祗在郡¶
　　　治而禦水又以城為隄自古無大決害至明嘉¶
　　　靖四十五年九月初九日衝決東南門外土隄¶
　　　城半傾塌民多湮没¶
　　鄖縣¶
　　吴公隄在縣東南舊名捍江明成化間江漲隄圮¶
<pb:KR2k0046_WYG_020-50b>¶
　　御史吴道光増修高八尺濶倍之長三百餘丈軍¶
　　民永被其徳¶
　　趙河流至縣東為盛水堰溉田甚廣¶
　　縣西北堰一　縣南堰一　縣北堰一¶
　　房縣¶
　　南梘河流經榖城入漢江¶
　　縣南堰一　縣西堰五　縣北堰六　縣西北堰¶
　　二¶
<pb:KR2k0046_WYG_020-51a>¶
　　竹山縣¶
　　北星河北入庸水東注水起則溢旱則濵河者可¶
　　資灌漑¶
　　堵水東入漢江水漲濵河者每引入堰溉田¶
　　官路旁堰一　縣西堰三¶
　　竹溪縣¶
　　縣東堰二　縣東北堰三　縣西堰五¶
　　鄖西縣¶
<pb:KR2k0046_WYG_020-51b>¶
　　南門河與五里河之水合流逹於漢¶
　　娘娘泉娘娘洞下出如沸鼎垂如素練聲如震雷¶
　　麓田悉資灌溉¶
　　石登槽筧在於上堰北¶
　　蘇家陂堰一　縣東南堰一　縣西北堰三　縣¶
　　東堰二　縣北堰二　縣西堰一¶
　　保康縣¶
　　蘇泉在縣後山下民故取水於河知縣蘇惠憫其¶
<pb:KR2k0046_WYG_020-52a>¶
　　險逺疏導山泉繞流縣側民咸稱便泉因名焉¶
直𨽻歸州¶
　　　附歸州水利考畧水經云江水東過秭歸縣之¶
　　　南又水逕歸鄉縣故城北又東逕信陵縣南彝¶
　　　水過佷山縣南¶
　　長陽縣¶
　　清江南至宜都入大江其流獨清¶
　　興山縣¶
<pb:KR2k0046_WYG_020-52b>¶
　　清泉學宫後澄澈清漪深可數丈引流出觀瀾門¶
　　外㑹香溪入大江¶
　　巴東縣¶
　　巴江在縣前凡蜀諸水皆合而東注焉¶
　　　附三江總㑹隄防考畧按湖廣境連八省凡秦¶
　　　關巴蜀中原貴竹嶺右諸水俱注之導為三江¶
　　　瀦為七澤即禹貢江漢九江沱潛雲夢之故區¶
　　　也江發岷山抵巴東入荆襄流至岳陽與洞庭¶
<pb:KR2k0046_WYG_020-53a>¶
　　　水合其受害者惟荆州一郡為甚漢發嶓冡抵¶
　　　上津入鄖地流至漢陽與大江水合其受害者¶
　　　鄖襄安漢稠郡而襄安為尤甚九江乃沅漸元¶
　　　辰叙酉澧澬湘諸水合流入洞庭湖沿滙八百¶
　　　里經岳陽樓西南出湖口與江流合其受害者¶
　　　常武岳陽二郡也三水總㑹於武昌其江身始¶
　　　濶直注而東以故武昌蘄黄之境無大水害大¶
　　　較隄防多在襄安常武荆岳間葢古七澤正其¶
<pb:KR2k0046_WYG_020-53b>¶
　　　地也漢唐以來代苦水患至宋為荆南留屯之¶
　　　計多將湖渚開墾田畆復沿江築隄以禦水故¶
　　　七澤受水之地漸湮三江流水之道漸狹而隘¶
　　　其所築之隄防亦漸潰塌明嘉靖庚申嵗三江¶
　　　水圮異常沿江諸郡縣蕩没殆盡舊隄防存者¶
　　　十無二三而後來有司雖建議修築然旋築旋¶
　　　圯葢民私其力而財用贏絀之勢異也¶
　　　附州江隄防考畧江陵城池東南傾䧟故緣以¶
<pb:KR2k0046_WYG_020-54a>¶
　　　金隄自靈溪始桓溫令陳遵造之遵使人打鼓¶
　　　逺聽知地勢高下依旁創築畧無差池　江陵¶
　　　東北七十里有廢田傍漢古隄壊決凡二處每¶
　　　夏為浸溢唐貞元八年節度使嗣曹王臯始命¶
　　　塞之得其下良田五十頃畆收一鍾又規江南¶
　　　廢洲為廬舎架為二橋　宋乾道七年十月湖¶
　　　北漕臣李燾修江陵潛江縣里社虎渡二隄¶
　　　張孝祥知荆南兼荆湖北路安撫使築寸金隄¶
<pb:KR2k0046_WYG_020-54b>¶
　　　以免水患　汪葉倅江陵郡有三海八櫃恃為¶
　　　險固豪右據以為田力復之又築寸金隄以捍¶
　　　江政績甚偉　按禹貢岷山𨗳江東别為沱又¶
　　　東至於澧過九江至於東陵東迤北㑹為滙東¶
　　　為中江入於海今澧州巴陵正澧與九江東陵¶
　　　故地也江水方出三峽口勢如建瓴夏秋一漲¶
　　　頃刻千里然遡夷陵而上山阜夾岸勢不能溢¶
　　　嘉魚而下江面浩濶順流直注中間郡縣兩㟁¶
<pb:KR2k0046_WYG_020-55a>¶
　　　俱平衍下濕水易漫流當江陵公安石首監利¶
　　　華容間自西而北而東而南勢多紆迴至岳陽¶
　　　自西南復轉東北迸流而下故決害多在荆州¶
　　　夾江南北諸縣縣各沿岸為隄南岸自松滋至¶
　　　城陵磯隄凡長亘六百餘里北岸自當陽至茅¶
　　　埠隄凡長亘七百餘里咫尺不壑千里為壑且¶
　　　決口四通湖泊塗賊竄伏其間江陵之龍灣市¶
　　　監利之分監所公安石首澧州安鄉之四水口¶
<pb:KR2k0046_WYG_020-55b>¶
　　　嘉魚之簰洲東江腦俱為盜賊藪葢以隄防不¶
　　　修則津渡散漫盜可四出故也自元大徳間決¶
　　　公安竹林港又決石首陳瓮港守土官每議築¶
　　　隄竟無成績始為開穴口之計按江陵舊有九¶
　　　穴十三口其所可開者惟郝穴赤剝楊林采穴¶
　　　調弦小缶六處餘皆湮塞迨明初六穴復湮其¶
　　　五故隄防不時泛決然未甚也惟嘉靖三十九¶
　　　年決後殆無虚嵗而荆岳之間幾為巨澤矣¶
<pb:KR2k0046_WYG_020-56a>¶
　　　漢江隄防考畧胡烈守襄陽築隄扞水百姓歌¶
　　　之　張柬之罷政事願還襄州乃授襄州刺史¶
　　　會漢水漲齧城郭東之因疊為隄以遏湍怒闔¶
　　　境賴之　王起為山南東道節度使地濵漢江¶
　　　塘堰聨屬吏弗完治起至部修復與民著為水¶
　　　令凶年有賴　盧鈞判户部㑹昌元年漢水害¶
　　　襄陽拜鈞山南東道節度築隄六千步以障漢¶
　　　瀑明年春隄成　乾道八年荆南守臣葉衡請¶
<pb:KR2k0046_WYG_020-56b>¶
　　　築襄陽沿江大隄　陳桷紹興三年出知㐮陽¶
　　　府漢水漂蕩室廬修築隄岸賴以無虞　李仲¶
　　　芳知光化軍漢水暴至作石隄以保之　趙延¶
　　　進為㐮州總管築隄扞水易甃以石　按禹貢¶
　　　嶓冡導漾東流為漢又東為滄浪之水過三澨¶
　　　至於大别南入於江今考漢江圖西自漢中流¶
　　　至漢陽大别山出漢口與江水合即漢水故道¶
　　　也水多泥沙自古遷徙不常但均陽以上山阜¶
<pb:KR2k0046_WYG_020-57a>¶
　　　夾岸江身甚狹不能泛溢㐮樊以下天門以上¶
　　　原隰平曠故多遷徙潛沔之間大半滙為湖瀦¶
　　　復合流至乾鎮驛中分一由張池口出漢川一¶
　　　由竹筒河出劉家隔以故昔年安㐮一帶雖遷¶
　　　徙而無大患者由湖瀦為之壑三流為之㵼也¶
　　　明正徳以來潛沔湖瀦漸淤為平陸上流日以¶
　　　壅滯嘉靖初年安陸石城故道改洗沿江灣二¶
　　　十六年決荆門沙洋鎮三十九年決紅廟隄四¶
<pb:KR2k0046_WYG_020-57b>¶
　　　十五年決㐮陽老龍隄宜城古道改徙鴇潼新¶
　　　河而竹筒河復湮淺十餘里下流又日澁沮故¶
　　　水患多在荆㐮安陸潛沔間矣¶
　　　開穴口總考畧穴口所以分大江之流必下流¶
　　　有所注之壑中流有所經之道然後上流可以¶
　　　分江湖而殺其勢楚有三大水惟川江獨據中¶
　　　流故穴口在南者以澧江為所經道以洞庭為¶
　　　所注壑在北者以潛沔為所經道以漢口為所¶
<pb:KR2k0046_WYG_020-58a>¶
　　　㵼地故川江獨有穴口然古有九穴十三口江¶
　　　水分流於穴口穴口注流於湖瀦湖豬洩流於¶
　　　枝河枝河㵼入於江海此古穴所以並開者勢¶
　　　也今日生齒漸盛耕牧漸繁湖瀦漸平枝河漸¶
　　　湮穴口故道皆為塵舍畎畝他如章卜等穴故¶
　　　道無復舊跡矣此今穴口所以多塞者亦勢也¶
　　　虎渡流注澧江同入洞庭江南之溪水俱注之¶
　　　郝穴流出漢口與大江復合而江北之溪水俱¶
<pb:KR2k0046_WYG_020-58b>¶
　　　注之衆水㑹合則流行不絶注㵼有河則水道¶
　　　不壅此二穴所以獨存也蓋穴口之枝流多湮¶
　　　則江水之正流易泛將來浸決之患其可免乎¶
　　　故荆南以開古穴口為上䇿此固遡源探本之¶
　　　論也然郝穴築塞而議開舊口必先將枝隄修¶
　　　築就緒然後開水門以受江流方無東西泛溢¶
　　　之患是穴口之有故道者尚且開濬之難况故¶
　　　道湮塞者乎元大徳間曽開六穴郝穴赤剝楊¶
<pb:KR2k0046_WYG_020-59a>¶
　　　林采穴調弦小岳之故道並開矣今祇存郝穴¶
　　　而他皆不可識焉此果人謀之疎畧耶抑地脉¶
　　　水勢之靡常故爾耶此所以知開穴之難抑亦¶
　　　勢所不可行也然荆南人猶幸有虎渡郝穴可¶
　　　以分大江南北之勢但二穴枝河中多淤塞者¶
　　　使復湮如諸穴則荆南水患其能免哉¶
　¶
　¶
<pb:KR2k0046_WYG_020-59b>¶
　¶
　¶
　¶
　¶
　¶
　¶
　¶
　湖廣通志巻二十¶
