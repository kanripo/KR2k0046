# -*- mode: mandoku-view; -*-
#+TITLE: 湖廣通志
#+DATE: 2015-08-24 22:41:51.683128
#+PROPERTY: ID KR2k0046
#+PROPERTY: BASEEDITION WYG    
#+PROPERTY: JUAN 卷六十
<pb:KR2k0046_WYG_060-1a>¶
欽定四庫全書¶
　湖廣通志巻六十¶
　　忠臣志(有補遺附増/)¶
武昌府¶
　晉張光晉書列傳字景武江夏鍾武人家世有部曲¶
　以牙門将代吳有功歴遷北地都尉以百餘兵戍馬¶
　蘭山北賊圍之百餘日屡岀竒計擊破之擢守順陽¶
　加陵江将軍與江夏太守陶侃敗陳敏將錢端於長¶
<pb:KR2k0046_WYG_060-1b>¶
　岐劉𢎞表光勲遷材官将軍梁州刺史先是秦州流¶
　人鄧定等為盗因計賂巴西太守張燕宻結李雄進¶
　逼漢中光至魏興結諸郡守共謀進取而張燕受賂¶
　阻兵光斬之以徇綏撫荒殘百姓悦服光却鎮漢中時¶
　逆賊王如餘黨李運等自襄陽入漢中光遣參軍晉¶
　邈拒之邈受運賂反復欺光賊遂大盛光嬰城固守¶
　自夏迄冬憤激成疾佐吏勸光退據魏興光按劍曰¶
　吾受國厚恩不能翦除宼賊今得自死便如登仙何¶
<pb:KR2k0046_WYG_060-2a>¶
　得退還也聲絶而卒年五十五百姓悲泣逺近傷之¶
　子炅少辟太宰掾英邁多才畧有父風與賊戰歿¶
　唐李磎唐書李鄘傳磎字景望鄘孫人中末進士累¶
　遷户部郎中分司東都黄巢䧟洛磎挾尚書八印走¶
　河陽留守劉允章為賊脇遣人索印磎不與允章悟¶
　亦不臣賊嗣襄王之亂轉側淮南高駢受偽命磎苦諫¶
　不納入為學士乾寜元年進同中書門下平章事後¶
　為李茂貞王行瑜等所殺行瑜誅詔復爵贈司徒諡¶
<pb:KR2k0046_WYG_060-2b>¶
　曰文磎好學家有書萬巻世號李書樓子沇字東濟¶
　有俊才亦遇害贈禮部員外即¶
　廖忠楚記通城人宣宗時與弟恕募兵捍宼有功封¶
　虎威将軍弟封端國公忠迎敵黄巢賊斷其首猶躍¶
　馬七里許宋淳祐中縣令陳邦微立廟祀之祀鄉贒¶
　五代呉仲舉宋史呉中復傳仲舉字太冲興國永興¶
　人仕南唐為池陽令曹彬平江南遣使招降諸郡仲¶
　舉殺使者城䧟被執舉曰世禄李氏國亡而死職也¶
<pb:KR2k0046_WYG_060-3a>¶
　彬義而不殺祀鄉贒子幾復中復¶
　宋李涓宋史列傳字浩然駙馬都尉遵朂曾孫以䕃¶
　至通直郎知崇陽縣靖康元年京城被圍羽檄召天¶
　下兵鄂部縣七當發二千九百人皆未集涓獨以所¶
　募六百鋭然請行募士多市人不能軍涓出家錢買¶
　牛酒激犒之即日引而東北過淮至蔡天大雪敵游¶
　騎集涓馳馬先犯其鋒頗殺其騎且走涓乗勝追北¶
　十餘里大與敵遇飛矢蝟集血戰死¶
<pb:KR2k0046_WYG_060-3b>¶
　陳求道宋史列傳字得之咸寜人康民子第進士靖¶
　康間判都水監朝議二帝出郊請和道力爭之不聽¶
　金人立張邦昌下令在京官不朝者死道稱疾不徃¶
　嘔血累日以二帝䝉塵屡欲自殺救得免先是陳留¶
　河決道治之七日復故道尋為襄鄧隨郢鎮撫待命¶
　未行值兵亂乃之蒲圻龍堂寺招撫劉忠叛刼道為¶
　主将道叱之乃殺其妻蔡氏及二子符佺脅之罵愈¶
　厲賊以刀劈口拔出舌而死獨符子凱竄山谷得免¶
<pb:KR2k0046_WYG_060-4a>¶
　賊退始得道屍瘞於興陂祀鄉贒¶
　元劉碩元史劉耕孫傳碩茶陵人至正中為江夏縣¶
　魯湖太使起義兵援茶陵死之¶
　明李琥武昌人宣德時由貢授左軍都督府都司土¶
　木之變隨英宗職掌槖饘侍左右備經艱苦誓死不¶
　渝卒䧟其難天順間廕子入監(舊通志/)¶
　汪洪分省人物考字克容蒲圻人成化乙酉順天鄉¶
　試第一明年登進士歴户部郎中陟山東參議以拒¶
<pb:KR2k0046_WYG_060-4b>¶
　冢宰尹旻子請謁譖之中官汪直謫知綿州嵗旱捐¶
　賑全活甚衆濬水源創石盤七堰溉田數千頃先是¶
　御史張瓚開置壩底諸堡以通茂州洪至往理戎務¶
　土苖突出洪倚塹控弦與之交射中流矢墜巖死居¶
　人月夜每見乗馬如生立祠祀之¶
　吳裕中三楚文獻録字磊石江夏人方髫齡即穎出¶
　絶倫及父卒益發憤讀書聲實日進萬厯已未成進¶
　士初授順德令邑多陋規裕中一切斥絶首行保甲¶
<pb:KR2k0046_WYG_060-5a>¶
　法擒勁賊十二人攝新㑹於猪頭山建署設哨伏莽¶
　寜戢入為御史魏璫羅織忠讜次輔丁紹軾比之乃¶
　夜肅衣冠昭告二祖列宗伸紙具疏風旋滅燭者三¶
　中叱之曰何物鬼伯輙肆狂侮續火脱草奏上削奪¶
　廷杖百適飲某所緹騎至四座失色中從容曰昨具¶
　小疏此來必為我也至午門拜杖血飛如注肉成糜¶
　骨節碎折猶頌天子聖明不絶稍甦語所知曰杖亦¶
　君恩惟四疏才達其一諸君當為我續繕後三疏次¶
<pb:KR2k0046_WYG_060-5b>¶
　第封奏可告無罪於先皇又曰母氏逺隔豈知今夕¶
　兒為國死未幾氣絶年僅四十一諜者報紹軾方手¶
　茶杯忽墮地碎摳身連呼曰無預我事左右驚問曰¶
　適見呉御史來越二日暴死母夫人微聞其事曰兒¶
　其以諫死乎兒為范滂吾為滂母矣懷宗初追贈太¶
　僕寺卿廕子諡忠烈祀鄉贒(並見舊通志/)¶
　徐學顔字君復永康人懷宗時以恩貢為楚府左長¶
　史引翼匡輔王甚敬之強宗為戢江夏令缺當事推¶
<pb:KR2k0046_WYG_060-6a>¶
　其才委知縣事時獻逆告警顔繕修禦備誓以死守¶
　繼而賊勢蜂擁監司王揚基率衆先遁城䧟顔挺身¶
　格鬬斷左臂大罵不屈死一家二十餘人殉焉¶
　李毓英固安人武通判獻賊䧟城舉家自縊¶
　汪文熙武昌衛經歴獻賊䧟城死之¶
　戴良瑄江夏廵檢獻賊䧟城死之(以上明史稿/)¶
　曾栻字季子臨川人由辟舉令蒲圻以正竒今古四¶
　案課多士時流寇猖狂軍需旁午一以息事寜人為¶
<pb:KR2k0046_WYG_060-6b>¶
　本癸未春獻賊破蘄黄栻練鄉兵城守六月省城䧟¶
　遂請援於撫治李乾德檄副總何日德帥所部逰擊¶
　鮮傅二弁兵𨽻之合鄉勇得勁卒三千賊統輕騎百¶
　人走間道猝至栻揚兵沙磧摧其前鋒賊驚遁七月¶
　賊整大隊二十萬四集官兵潰散栻單騎擊賊憤憊¶
　墜馬死鄉人呉珊潛瘞王墩廟側後其子發塜襚歛¶
　面色如生¶
　李之秀字偶生山陽人深曉天文懷宗時由保舉授¶
<pb:KR2k0046_WYG_060-7a>¶
　興國州同釐清軍政暇即與士子校閲文藝擢知階¶
　州死流賊之難¶
　王良鑑字藻懸霍山人由貢生令嘉魚獻賊䧟城被¶
　執罵賊死(以上舊通志/)¶
　周縉(詳鄉賢志/)¶
　呉思溫字江黄江夏人萬厯乙卯鄉舉任均州學正¶
　鑄器祭祀先聖陞雲南順州牧苖蠻犯順撫循有方¶
　厯廣西布政致仕歸值獻賊薄城率兵守保安門抗¶
<pb:KR2k0046_WYG_060-7b>¶
　節而死蘆蓆蔽尸數月不變¶
　貢其志字以達江夏人天啟甲子舉人知四川雲山¶
　縣歸獻賊破城與妻妾闔門舉火自焚死(以上舊通志/)¶
　李甲宇孚先蒲圻人博洽好古慕竒憤激不可屈懷¶
　宗庚午舉於鄉署零陵諭聘試滇中稱得士遷蜀雙¶
　流令邑舊無城郭甲為鑿濠編栁以備不虞邑又苦¶
　靛税立條禁飭吏胥無苛斂民便之土司有㗖以金¶
　帛者甲叱曰令為民來不為金帛來兼署新都政聲¶
<pb:KR2k0046_WYG_060-8a>¶
　大著擢建昌衛同知甲已趣装值流宼屠成都甲聞¶
　憤怒誓不與賊俱生遂駐黎州同兵備胡恒户部范¶
　文光等起義兵殺賊進師榮經甲獨冐矢石先登馬¶
　逸而北有掖之遁者甲奮呼曰生復何為吾得死所¶
　矣遂奮躍罵賊而死(郡志/)¶
　賀逢聖三楚文獻録字對揚江夏人時泰子萬厯癸¶
　卯舉於鄉署應城諭丙辰成進士廷對第二人除編¶
　修筮仕之初别薰蕕嚴履錯宗風澹泊不關與一事¶
<pb:KR2k0046_WYG_060-8b>¶
　不輕識一人當是時魏璫竊國柄能生殺予奪人人¶
　爭媚之至為建生祠璫弗重也必欲羅致逢聖得一¶
　言以為榮使人持厚幣乞上梁文逢聖拒之謝不能¶
　然璫心尚屬逢聖甲子命典留都試或謂逢聖此上¶
　公意宜徃謝逢聖不應即日戒装出都璫怒有㫖自¶
　涿州追還以他僚代時璫流毒縉紳楊左諸贒共罹¶
　慘禍逢聖乃力疏歸養甫抵里門而削奪之命下矣¶
　懷宗立詔起南祭酒晉少宗伯由少宰陟禮部尚書¶
<pb:KR2k0046_WYG_060-9a>¶
　時烏程虞山攘臂交訟在廷互相偏袒逢聖獨不為¶
　惑嘗語人曰黄扉何地而相持為市閧之所諸君即¶
　不為名節謂國體何未幾以原官兼東閣大學士入¶
　閣辦事逢聖感恩知遇夙夜悚惕雖在政府不久然¶
　體國公忠勤勤啟沃必罄底蘊因與首輔不協屢疏¶
　乞休歸尋遣行人存問逾年復奉優㫖敦趣起用終¶
　以同事不合而歸里居蕭然應門止老僕一二人時¶
　與鄰曲親舊握手道故坦率不異寒素癸未獻賊破¶
<pb:KR2k0046_WYG_060-9b>¶
　蘄黄趨鄂城逢聖急詣當事為攻禦計躬擐甲胄率¶
　先登陴賊晝夜攻城急乃請楚藩發藏勞軍王不應¶
　逢聖猶慷慨誓衆以忠義相激勵六月朔廵撫王揚¶
　基擁兵遁城遂䧟逢聖入告夫人危氏曰吾大臣家¶
　不可為賊辱乃投淄陽橋下死闔門殉節者二十餘¶
　人賊退六閲月湖水涸得其屍面如生直立橋柱間¶
　白鬚飄颻若神事聞優恤諡文忠祀鄉贒¶
　何應軫宇天經江夏人懷宗乙亥㧞貢廷試欽取監¶
<pb:KR2k0046_WYG_060-10a>¶
　元入詞林告假歸閉户著書獻賊破城執之不屈死¶
　諡忠烈子啟祐黄州府庠生孫太學生工醫¶
　呉兹明武昌縣人懷宗時以掾仕黄縣尉流賊破城¶
　不屈死祀鄉贒¶
　孫鵬舉字何知江夏人厯官松陽令致仕歸獻賊攻¶
　城與賀逢聖商堅壁計城䧟獨冠帶坐中堂家人挽¶
　之避怒叱去之賊至罵不絶口遂遇害一門赴水死¶
　者十餘人祀鄉贒(以上舊通志/)¶
<pb:KR2k0046_WYG_060-10b>¶
　張鳴錦字養晦江夏人明末指揮千户獻賊破城被¶
　執不屈舉家三十餘口死之¶
皇清許立達通山人任江浦令順治十六年海宼䧟城¶
　　殉難¶
贈江南按察使僉事廕一子其組入監¶
　　劉日襄字放雲武昌縣人弱嵗有名藝苑順治初¶
　　以貢授賓州牧土宼叛攻城䧟襄曰城亡與亡復¶
　　何言遂不屈死事聞¶
<pb:KR2k0046_WYG_060-11a>¶
贈廣西右參議¶
賜祭予廕¶
　　張芑字雪岑桐城人由監生任武昌通判康熙戊¶
　　辰年五月裁兵夏逢龍等以索餉鼓譟圍廵撫及¶
　　武昌府署露刃挾芑至閲馬厰芑奮身直上斥之¶
　　曰汝等受¶
朝廷豢養數十年不思報効輙敢狂悖若此汝等肉尚¶
　　足食乎夏賊大怒将斬之父老數百人奔號懇救¶
<pb:KR2k0046_WYG_060-11b>¶
　　良久方觧乃囚之時芑攝府篆賊索印甚急徧搜¶
　　不獲蓋芑早辦一死囑母懷印匿他所及賊分兵¶
　　掠地母得出城因令家人送飯通信而印仍歸芑¶
　　矣夏逆兩發偽劄授以官芑皆罵而裂之聞糧道¶
　　葉映榴自剄死柩出城芑謂守者曰吾與葉公同¶
　　鄉里汝同吾登舟一送可乎守者許之於是徃撫¶
　　葉棺痛哭畢亟躍入江中守者赴救不得死仍挾¶
　　以歸六月夏逆犯荆州下芑等於獄芑俟防稍懈¶
<pb:KR2k0046_WYG_060-12a>¶
　　逸出至三義菴薙髮易服約二衲同買舟東奔抵¶
　　鄔穴録状付郵傳上之部并馳羽報各路督撫提¶
　　鎮請師征討㑹蘄州叛兵丁原者倡衆内訌芑與¶
　　蘄州營備李馞延設伏擒斬之州遂平芑住道士¶
　　洑僦民居治事檄各屬飭器械辦芻糧共為犄角¶
　　之計復出示招徠流散逺近士民稍稍寜輯賊有¶
　　出没境上者皆捕斬無失由此賊不敢東下七月¶
　　振武將軍瓦荆州新将軍巴江寜将軍博帥大兵¶
<pb:KR2k0046_WYG_060-12b>¶
　　抵蘄水芑謁見三将軍慰劳甚至因命隨征催辦¶
　　糧餉大兵克復黄州獲逢龍将軍命芑監磔逢龍¶
　　等於市芑取肉數臠酹酒遥祭葉映榴觀者無不¶
　　稱快賊平奉¶
㫖知諸臣不屈状仍復芑原官後陞工部都水司員外¶
　　子廷慶江夏知縣陞永順府同知廷珩癸卯進士¶
　　為日講官翰林院檢討¶
漢陽府¶
<pb:KR2k0046_WYG_060-13a>¶
　唐張抃孝感縣人明一統志張抃廟注天寳中抃為¶
　張廵禆将尹子竒圍睢陽廵使抃如彭城許叔冀請¶
　救冀不應又副南霽雲潰圍告急於賀蘭進明明無¶
　出師意愛抃及霽雲勇欲留之為大饗樂作霽雲泣¶
　㧞刀斷一指以示不留抃亦斷一指竟不食歸報及¶
　城䧟抃與霽雲等三十六人俱不屈死數日抃見夣¶
　家人曰吾得請於帝為南嶽司録行人間賞罰未幾¶
　進明暴死若震(並見舊通志/)¶
<pb:KR2k0046_WYG_060-13b>¶
　宋黨仲昇漢川人孝宗時敵圍安陸遊騎至漢川昇¶
　與同邑趙觀許卨保守南河擊斬其先鋒遣死士焚¶
　其戰艦敵大敗昇復刼其寨殺千餘人中流矢死贈¶
　修武郎官其後(舊通志/)¶
　汪涯楚記字萬頃漢陽人賈似道為宣撫時請為客¶
　元世祖圍武昌似道乞和師退欲作露布獻功涯瞋¶
　目曰人以利退師又兒弄主上何露布為似道怒撾¶
　殺之其母聞之曰汝以直死我則不辱可以下報先¶
<pb:KR2k0046_WYG_060-14a>¶
　君矣亦自沉¶
　明趙元有閩中舉人明末令黄陂嵗荒疫流寇蝟集¶
　民盡流亡獨宿城頭晝夜防衛賊大至捐軀以殉¶
　夏統春字元夫明末授黄陂丞兼署黄安黄梅皆有¶
　聲遷判涪州未及發值獻賊攻黄陂春冐矢石以守¶
　凡十五畫夜賊忽觧去號衆曰此懈我也宜益備更¶
　五日賊果突至城遂䧟春死戰南城被執賊欲以為¶
　守春指賊大罵賊怒斷其右手復以左手指賊又斷¶
<pb:KR2k0046_WYG_060-14b>¶
　之目眥盡裂罵益厲賊斷其舌剜其目猶以頭觸賊¶
　遂支解¶
　薛聞禮武進人明末由府史任黄陂尉民以嵗歉逋¶
　漕粟聞禮貸千金輸之民頼以蘇張獻忠䧟黄陂愛¶
　其才脅與俱去乗間脱歸㑹士民殺偽官令士民逺¶
　避已獨留俄賊至将屠城聞禮曰殺偽官者我也賊¶
　欲活之詈不止乃見殺(以上舊通志/)¶
　丁普郎分省人物考黄陂人從征陳友諒有功授行¶
<pb:KR2k0046_WYG_060-15a>¶
　樞宻院同知復與友諒戰鄱陽身被十餘創首脱猶¶
　執兵若戰状直立不仆贈柱國上将軍封濟陽郡公¶
　從祀康山忠臣廟子鏞世襲千户祀鄉賢¶
　鄧鑑明一統志黄陂人任光禄署丞正統已已從英¶
　宗亡於陣景㤗初録其子為裕州守祀鄉賢¶
　胡維昌宇日俞漢陽人萬厯乙卯舉人甲申左鎮跋¶
　扈刼掠鄉村昌率衆禦之為亂兵所執罵不絶口而¶
　死¶
<pb:KR2k0046_WYG_060-15b>¶
　朱祚宏宇千臺漢陽人萬厯戊午鄉薦懷宗時由梁¶
　山令厯官川東兵備副使癸未獻賊入蜀被執不屈¶
　死¶
　謝淳培宇應侯江夏人著籍漢陽天啟甲子舉人博¶
　學能文著述繁富癸未五月獻賊䧟㑹城執之不屈¶
　遇害(以上舊通志/)¶
　呉暢春三楚文獻録字梅初漢陽人懐宗八年任潛¶
　山縣天堂寨廵檢時流賊飄忽天堂為江皖障蔽暢¶
<pb:KR2k0046_WYG_060-16a>¶
　春造器械積糗糧練鄉勇據巖險誓以死守是年却¶
　賊於乾阪丙子春賊掠英山偪天堂暢春結草燃火¶
　為疑兵賊驚退丁丑春勁賊十餘萬漫入潛暢春再¶
　戰再㨗相持久之賊復誘戰奮擊䧟伏中手刃數賊¶
　被執不屈死事聞贈廸功郎祀潛山名宦廕子卿高¶
　才博學¶
　王㑹篇字治徴漢陽人懷宗丙子舉人任武昌府教¶
　授誨諸生以忠孝為先貧者資其書籍筆楮㑹獻賊¶
<pb:KR2k0046_WYG_060-16b>¶
　將至或勸遁去慨然曰官無尊卑食其禄者死耳城¶
　破遣子澹由濠出闔門三十餘口殉難澹甫十齡逃¶
　至黄州遇貧儒詢知泣曰此吾恩師子也留撫三年¶
　歸入府庠¶
　傅如圭字元錫孝感人時特行保舉法撫按以如圭¶
　應詔赴部試授知縣移家武昌癸未五月獻賊䧟㑹¶
　城如圭大罵死子邦霖官生邦貞楚國賓同殉難¶
　舒顯應字孟錫孝感人任東鄉令厯鳯翔知府歸里¶
<pb:KR2k0046_WYG_060-17a>¶
　癸未避獻賊亂居武昌城䧟被創死顯應性耿介寡¶
　交遊獨與楊忠烈漣友善忠烈死哭而殮之¶
　鄧謙字少予孝感人懷宗戊辰進士授大理評事厯¶
　山東糧儲副使已卯流賊破城帥所領血戰地上手¶
　殺數人與季父有正同被害一時族戚從死者四十¶
　六人事聞贈光禄寺卿廕子天申入監賜祭𦵏祀鄉¶
　賢¶
　熊烈獻字無競黄陂人以恩選倅濟南時流寇猖獗¶
<pb:KR2k0046_WYG_060-17b>¶
　兵有譁言多方接濟軍乃用命兼綰徳州篆引泉入¶
　㑹河多立閘堰時啟閉運舟得濟濟南復警獻兼程¶
　進縋入城中糧盡死子三從死者二人¶
　程良籌字持卿孝感人天啟乙丑進士魏璫擅國削¶
　籍懷宗戊辰起授行人考選吏部員外掌選事獲罪¶
　時相坐事遣戍歸里時流寇䧟荆襄楚豫瓦解籌同¶
　參政夏時亨立寨白雲山起義兵與戰走之遂克復¶
　孝感雲夢俄敗受圍於白蓮寨寨潰被執不屈死事¶
<pb:KR2k0046_WYG_060-18a>¶
　聞贈太常少卿廕其子正萃弟良筠良節俱以父任¶
　艮筠官刑部主祀鄉賢¶
　程道壽字應上孝感人以明經授萊安令多善政解¶
　組歸明末闖賊破楚郡邑賊問誰殺掌旅者壽曰老¶
　夫也賊怒杖之不死繫之獄令為書招降白雲砦壽¶
　罵曰我恨不能助白雲滅汝何招也遂遇害事聞贈¶
　太僕寺卿祀鄉賢(以上舊通志/)¶
黄州府¶
<pb:KR2k0046_WYG_060-18b>¶
　宋趙令&KR0882;宋史列傳安定郡王令袊兄建炎初通守¶
　鄂州領兵戍武昌賊閻瑾掠黄州而去&KR0882;渡江存撫¶
　之黄人乃安李綱言於上擢知黄州奉詔修城六月¶
　而畢屢郤劇寇以内艱去詔起復時金人犯黄州郡¶
　卒浮江告急&KR0882;疾趨夜半入城金人力攻城䧟欲降¶
　之大罵不屈敵怒鞭之流血被面罵不絶口而死時¶
　都監王逺判官呉源廵檢劉卓俱同赴難事聞贈&KR0882;¶
　徽猷閣待制諡曰愍忠¶
<pb:KR2k0046_WYG_060-19a>¶
　李誠之宋史列傳字茂欽東陽人慶元間知郢州知¶
　金人必敗盟大修邉防戰攻守禦之具移知蘄州蘄¶
　自南渡以來未嘗被兵誠之曰備禦無素長驅而來¶
　将若之何教閲廂禁民兵激之以賞積粟四萬酒庫¶
　月解錢一無所受寄諸公帑以助兵食㑹黄州失守¶
　誠之併兵十餘萬勉以忠義城䧟率兵巷戰殺傷相¶
　當子士允戰死誠之引劍将自刎呼其妻曰城已破¶
　汝等宜速死無辱妻許及子婦等皆赴水不死¶
<pb:KR2k0046_WYG_060-19b>¶
　秦鉅宋史李誠之傳鉅字子野通判蘄州金人犯境¶
　與守李誠之協力捍禦城破鉅與誠之各以自隨之¶
　兵巷戰死傷畧盡鉅歸署疾呼吏人劉迪令火諸倉¶
　庫乃赴一室自焚有老卒冐火挽出之鉅叱曰我為¶
　國死汝輩可自求生掣衣就焚而死次子浚與弟瀈¶
　偕死敎授阮希甫判官趙汝標録事參軍杜諤都監¶
　嚴剛中俱與難各贈官有差時統制官孫中小将江¶
　士旺陳興曹全邱卞軍士李斌等皆鬬死¶
<pb:KR2k0046_WYG_060-20a>¶
　寗時鳯宋史李誠之傳字祥夫浮梁人蘄春主簿金¶
　兵寇黄郡守李誠之檄以共守死於難¶
　何大節宋史李誠之傳黄州之䧟守臣何大節投江¶
　死焉¶
　米立宋史列傳淮人從陳奕守黄州奕降元立潰圍¶
　出江西制置使黄萬石署為帳前都統制元兵畧江¶
　西立迎戰於江防被執時萬石以降行省遣諭之曰¶
　吾官銜一牙牌書不盡今亦降矣立曰侍郎國家大¶
<pb:KR2k0046_WYG_060-20b>¶
　臣立一小卒耳何足道我三世食趙禄趙亡何以生¶
　為再三説之不屈遂遇害¶
　王玠明一統志景定間為蘄黄鎮撫使司幹辦公事¶
　㑹鎮撫使孔彦舟謀叛玠開陳百端不聼大罵曰逆¶
　賊恨不斬汝萬叚彦舟並玠家屬沉之龍眼磯後人¶
　立廟磯上祀之按蘄州志玠長洲人宋髙宗紹興二¶
　年死則明一統志作景定間疑誤¶
　王彦明明一統志宋末守蘄州元兵至彦明力戰糧¶
<pb:KR2k0046_WYG_060-21a>¶
　乏不屈率其屬乗大船於城西中流鑿船沉水而死¶
　蘄人立廟祀之按楚志彦明不知何處人死時在理¶
　宗景定間非宋末也¶
　元張好古元史張晉亨傳好古字信甫中統間移戍¶
　蘄州李璮叛據濟南宋人攻蘄好古率兵迎擊力不¶
　支死之其父晉亨在濟南軍中聞而哭之曰吾兒死¶
　得其所矣¶
　呉汝字國棟饒州人至正間戍邾城大水隄盡决汝¶
<pb:KR2k0046_WYG_060-21b>¶
　悉力載石於巨舫塞之徐壽輝倡亂破邾下武漢諸¶
　城汝起兵復武昌後飲黄鶴楼為偽漢兵襲破率其¶
　麾下渡江以圗興復不克死之部将黄榮劉户沈權¶
　等統衆還饒州明太祖與陳友諒戰鄱陽黄榮以兵¶
　從榮稱戰時見汝白馬紅袍慿空助敵上勅封䕶國¶
　忠臣顯靈王邾民立祠祀之(舊通志/)¶
　余闕元史列傳字廷心羅田人至正中進士厯安慶¶
　路總管陳友諒攻安慶堅守數月諒决水灌城闕率¶
<pb:KR2k0046_WYG_060-22a>¶
　家屬自刎明太祖旌其忠贈光禄大夫太子太保諡¶
　文忠諭𦵏建廟祀之祀鄉賢¶
　李宗可蘄州人有智畧善槊余闕以兄女妻之用為¶
　州判督義兵萬户陳友諒䧟安慶宗可横槊擊殺甚¶
　多聞闕死馳還或勸之降怒曰元帥遇我厚死即背¶
　之他日何以相見地下乃驅其家屬盡殺之據床縱¶
　飲至醉自刎(舊通志/)¶
　明陳䇿江西貢士萬厯中判蘄州黄梅賊首梅堂詹¶
<pb:KR2k0046_WYG_060-22b>¶
　三漢等猖亂踞蘄之柴家山楚撫約南操江合兵征¶
　勦知州徐希明仝䇿居中調度指授方畧策奮勇突¶
　入巢擊賊賊以鈎中之莫能脱不屈而死後賊平獲¶
　策屍面色如生¶
　馬人龍鎮筸人懷宗時提兵千餘至麻城遇賊滿天¶
　星等擁衆數十萬掠麻城北鄙龍同雷某爭前殺賊¶
　戰於鷹山河賊尸蔽野㑹大雨賊四面環攻二将及¶
　所部皆死之今麻城有雷将軍廟¶
<pb:KR2k0046_WYG_060-23a>¶
　魏時光南昌人有膽氣善舞雙刀懷宗丙子任廣濟¶
　典史時邑為流寇新破設排兵三百人委光團練守¶
　險高山賊據蘄州河口相持旬日不敢渡光募壮勇¶
　夜襲賊營銃發賊驚手殺數人翼朝賊間道奄至衆¶
　潰光獨立高坡持利刃砍賊賊環繞之被執不屈死¶
　兄諸生某收遺骸掲當事匿不以聞閲半載兄復死¶
　其友江州某哭而殮之手牘赴當道表光兄弟死状¶
　始得請勅褒嘉¶
<pb:KR2k0046_WYG_060-23b>¶
　呉文奕福建人懷宗末任蘄水丞彬彬儒雅有良吏¶
　風流寇亂奕守城南樓寝處數年賊至城䧟猶死守¶
　汛地遂遇害¶
　梁志仁江寜舉人懷宗末令羅田賊羅汝才等餘衆¶
　䧟城仁持長矛巷戰殺六賊勢孤被執廹之跪罵曰¶
　我堂堂百里宰肯屈膝爾死賊耶速殺我賊怒碎其¶
　屍焚之妻唐氏奪刃殺賊不得嚙賊手並見殺¶
　單思仁懷宗末仁羅田典史乙亥流賊䧟城同縣令¶
<pb:KR2k0046_WYG_060-24a>¶
　梁志仁不屈死¶
　呉鳯來福建舉人懷宗末任羅田教諭流寇䧟城不¶
　屈死¶
　盧大受寳慶人任羅田訓導流寇䧟城死之¶
　蕭頌聖定逺歳貢懷宗時任麻城諭癸未獻賊據城¶
　授之官不屈死¶
　郭金城四川人懷宗末提兵五百守羅田賊逼城率¶
　兵大戰斬百餘級追至英山休州坂受困三日力竭¶
<pb:KR2k0046_WYG_060-24b>¶
　被執脇降不從遂遇害(以上舊通志/)¶
　劉廣明一統志羅田人洪武中以軍功為指揮僉事¶
　守永平有膽畧善用雙刀邉騎突入廣率四十餘騎¶
　遇於城北力戰死之事聞遺使䕶喪至京賜楮幣以¶
　葬祀鄉賢¶
　張訓黄梅人官鴻臚序班告歸養親聞建文遇難拜¶
　辭其父士英曰忠孝不能兩全矣乃正衣冠望北拜¶
　畢投井死後因名曰忠井子孫環井而居(舊通志/)¶
<pb:KR2k0046_WYG_060-25a>¶
　王聰明一統志蘄水人性謹畏膂力過人𨽻籍北平¶
　以靖難累功封武城侯後北征戰死贈漳國公諡武¶
　毅祀鄉賢¶
　王一桂三楚文獻録字千秋黄岡人萬厯已酉舉人¶
　以户曹督餉昌平殉難妻姚氏妾邱氏陳氏偕子女¶
　家人二十七口皆投井僅遺十嵗兒與一婢潛土穴¶
　中得免贈太僕寺卿賜祭葬¶
　吕鏞分省人物考蘄水人宣徳丙午舉於鄉授萬安¶
<pb:KR2k0046_WYG_060-25b>¶
　諭陞令宣陽有政績調知清流縣流寇鄧茂七至清¶
　流邑無城郭鏞拒之力不能支具服端坐庭中抗罵¶
　不屈遂支觧清流人於阜城廟祀之祀鄉賢¶
　沙瑞字鳯翔黄梅人以嵗貢任寜府紀善宸濠反勒¶
　瑞從事瑞泣曰大王即事成千秋後且稱叛逆矧天¶
　下昇平藉何辭首亂以憂太后濠恚曰不從且死瑞¶
　頓首流血曰大王急求臣臣固死耳逾三月卒不從¶
　囚之乃痛哭自縊死祀鄉賢¶
<pb:KR2k0046_WYG_060-26a>¶
　奚世亮三楚文獻録字明仲黄岡人嘉靖丁未進士¶
　授南户部主政𣙜税以亷潔著聲轉刑部郎為延平¶
　守倭方寇閩或止之世亮曰承平受爵秩臨變而避¶
　非忠也遂單車行移攝興化倭圍城者踰月世亮與¶
　武帥分城拒守南城䧟亮迎戰身被數創死宼平乃¶
　得遺骸於旗亭事聞贈參議廕一子予葬祀鄉賢妻¶
　王氏以節旌¶
　熊嗣先字懷愼麻城人萬厯間舉人授南充令陞叙¶
<pb:KR2k0046_WYG_060-26b>¶
　州府佐以督兵死奢賊之難贈秩廕一子黄州衛百¶
　户¶
　韋宗孝黄岡人事母至孝母嘗卧病咳血宗必以手¶
　承之母卒刻木像朝夕奉祀即道途飲食必先獻然¶
　後敢嘗萬厯間授嵩明吏目值叛賊阿克䧟城被執¶
　不屈闔家殉難贈本州同知廕子蜀麟入監¶
　張邦翼字君弼蘄州人萬厯戊戍進士由臨海令遷¶
　南户部主事督學廣東移浙江驛傅道請免里解以¶
<pb:KR2k0046_WYG_060-27a>¶
　蘇民困監軍四川平安世咱諸蠻厯廣東亷訪使江¶
　西右布政以耄乞歸癸未春獻賊襲城不屈死之祀¶
　鄉賢¶
　李新字即巖蘄州人萬厯中鄉舉令潛山厯户部主¶
　事奉差臨清鈔關舊有舟車二税奏免車税以便商¶
　授陜西僉事以親老乞養歸獻賊屠蘄合家被執脇¶
　之跪罵曰賊爾非秦人乎我執節入秦時爾厮養卒¶
　耳豈為爾屈死則死跪不能也賊大怒新抱父屍就¶
<pb:KR2k0046_WYG_060-27b>¶
　刑祀鄉賢¶
　周之訓字無逸黄岡人萬厯癸丑進士以計(闕/)¶
　清江浦約已通商督學入閩校閲皆出一手遷江西¶
　驛傳補登萊參議殫瘁邉防以繕城功增級賚賜旋¶
　移濟南分廵副使戊寅冬¶
國朝大兵從墻子嶺入攻濟南下其城之訓望闕再拜¶
　死之弟之記伏闕疏陳贈光禄卿賜祭葬¶
　石有恒字伯常黄梅人萬厯已未進士博學有大志¶
<pb:KR2k0046_WYG_060-28a>¶
　以文章名初授遂安令邑稱神君改調長興境内蕭¶
　然㑹正月朔日海寇猝至為所執不屈死之事聞贈¶
　太僕少卿諡忠烈祀鄉賢(以上舊通志/)¶
　李樹初字客天蘄州人建中子萬厯已未進士任户¶
　部主事晉郎中督宣大餉厯陽和知府時太監王坤¶
　節制宣大按道俱行角門初稱病不見将中傷之適¶
　璫敗得免晉口北兵備陞山西按察司副使致政家¶
　居㑹流寇猖獗破家築磐石符乾二險蘄人頼之癸¶
<pb:KR2k0046_WYG_060-28b>¶
　未獻賊襲城被執不屈死長子廷慶貢生同遇害次¶
　子具慶陳状允祀鄉賢(州志/)¶
　於斯行(詳鄉賢志於倫傳/)¶
　鄧祖禹三楚文獻録字又元蘄水人萬厯已未武進¶
　士授遊擊屢立戰功陞副總後備兵辰沅擒苖賊飛¶
　天王張五保斬首千五百級搗其巢苖賊以平乙亥¶
　丙子間流寇入楚移禹鎮黄徳數與賊遇多斬馘功¶
　已而移孝感㑹應城急檄禹徃援孝感士人泣留曰¶
<pb:KR2k0046_WYG_060-29a>¶
　兵一動城必不可保禹不得已留兵一半守孝感率¶
　七百人入應城賊突至圍之數重血戰自辰至酉僅¶
　餘七八十人遂為賊所執欲降之禹曰須換郤心肝¶
　乃可賊怒剜肉剖心而死賊退子天河乃覔屍歸祀¶
　鄉賢¶
　樊維城字紫蓋玉衡子萬厯末進士天啟七年坐事¶
　謫上林苑典簿懷宗即位魏忠賢尚未服辜城抗疏¶
　請誅之竝請褒䘏楊漣等十四人召還賀逢聖等三¶
<pb:KR2k0046_WYG_060-29b>¶
　十二人皆允行累遷户部員外郎福建副使後罷歸¶
　里居值流賊破黄州欲屈之大罵刃洞胸而死(明史/稿)¶
　王家録字愧修黄岡人天啟辛酉舉人厯刑部郎有¶
　請恤刑熱審諸疏改户部出為延綏糧儲道陜西副¶
　使㑹闖賊攻榆林録同鄉紳督率軍民捍禦且戰且¶
　守半月賊炮如雨城無完堞録令軍婦運水澆之凍¶
　結氷城賊遍穿地穴録以火藥灌燒傷死殆盡勢稍¶
　却復㑹寜夏諸賊合攻外援不至力竭引佩刀自刎¶
<pb:KR2k0046_WYG_060-30a>¶
　鄉官尤世威力勸止之録因取紙蘸頸血大書忠義¶
　字數百令軍士盡心守城城䧟自縊死屍六日不僵¶
　賊衆見之多下拜者贈光禄少卿子二源發源復(舊/)¶
　(通志/)¶
　李梴三楚文獻録字長甫蘄州人天啟壬戍進士初¶
　令博野釐弊剔奸申堡制嚴保甲夜則設械伏火以¶
　備不虞調正定魏璫荘佃為民害徑繩以法有童子¶
　四人讀書僧寺夜被殺以疑東鄰梴至寺見聯有望¶
<pb:KR2k0046_WYG_060-30b>¶
　月字似僧名心驚曰此必奸僧外來宻令捕之至一¶
　橋果得僧訊之立服又有童無故斃於家以疑鄰媼¶
　梴精醫視之曰此必中毒物果中苦杏毒以杏根搗¶
　水灌之遂甦而鄰人獄觧入為武庫主事厯員外郎¶
　中武庫散餉例有羡銀冐餉様馬悉行裁革備兵遵¶
　化值嵗荒兵馬雲集民無宿儲僵卧滿道官兵竊殺¶
　以冐功梴給錢煑粥又給印票為慿嚴妄殺之罪活¶
　難民五千餘人致仕家居癸未春獻賊襲蘄被執不¶
<pb:KR2k0046_WYG_060-31a>¶
　屈死之事聞賜祭葬祀鄉賢子本裕本仁本晟以學¶
　行知名¶
　周啟元字善長黄岡人天啟丁卯鄉舉知高苑陴垣¶
　單薄流賊䧟城元從容著朝衣坐堂上不屈死¶
　郭以重黄州衛指揮聞黄城䧟赴難妻張氏有難色¶
　重曰朝廷與我十三世金紫豈不能易一死乎吾将¶
　先殺汝矣遇流賊脅之去重不從賊露刃恐之且誘¶
　以富貴重曰如此從汝誠易但抱小兒者吾妻也汝¶
<pb:KR2k0046_WYG_060-31b>¶
　為我殺之吾無累矣賊果殺之重奪賊刃殺一賊羣¶
　賊繼至遂赴水死(以上舊通志/)¶
　饒京字黄山蘄州人天啟壬戍進士練達世務初令¶
　宜興調常熟行取御史廵按蘇松諸郡再廵淮揚甚¶
　著風裁大奸蟠固不可動者悉按誅之逺近肅然癸¶
　未獻賊毁城殉難祀鄉賢(州志/)¶
　岳璧字連城蘄州衛指揮使獻賊破蘄擁至城上脅¶
　降璧怒曰我世臣也城亡與亡豈汝降哉賊怒刺之¶
<pb:KR2k0046_WYG_060-32a>¶
　仆地氣将絶揚目視賊曰我為鬼亦能勦汝時大雪¶
　血流赤文餘目眦不合同時死者鄉官董一化饒京¶
　諸生李化龍孫任盧如鼎如鼎以禦賊一家百口被¶
　戮後皆祀鄉賢如鼎以子綋貴贈大中大夫(舊通志/)¶
　游之雲字飛卿廣濟人以恩貢任徳州判遷陜西苑¶
　馬監正流寇圍城雲死守不食七日與城俱亡¶
　彭有謨麻城人少貧困被辱激(闕/)　懷宗時授副總¶
　兵後里居率衆禦流寇以衆寡不敵屢戰而死¶
<pb:KR2k0046_WYG_060-32b>¶
　余士瑋字季羙黄岡進士制行端方尺寸不茍明末¶
　授九江推官左兵叛抗義不屈斷其左臂父老泣扶¶
　出城越十日卒於廬山¶
　胡士定字振常廣濟人副憲士容弟也由選貢厯穎¶
　州衛經厯流寇屠城執之使降罵賊死後其子玉成¶
　亦罵賊死(以上舊通志/)¶
皇清官撫渙字萃之蘄水國學順治初令㑹稽時郡守¶
　　持法太峻渙請少需之弗聼民乃揭竿殺郡守及¶
<pb:KR2k0046_WYG_060-33a>¶
　　鄰邑官不忍及渙渙抗節數日始遇害事聞¶
賜祭葬¶
贈按察司僉事録其子純心¶
賜名存均入監讀書¶
　　汪基逺字星伯黄岡人順治已丑進士授東鄉令¶
　　黜奸貪撫艮善清田糧嚴保甲修城興學次第舉¶
　　行有賊掠殺一家數人掩捕得守巢窟者置諸獄¶
　　賊遂率黨刼縣逺與弟基遂急乗陴禦之漏下四¶
<pb:KR2k0046_WYG_060-33b>¶
　　鼓城不守乃北面再拜曰臣力竭矣遂遇害弟基¶
　　遂獨力保全倉庫事聞¶
賜祭葬廕子惟錡官沁水令陞覇州知州¶
　　孫如芝字素公黄岡人工古文詩詞以辛卯鄉舉¶
　　令四川筠連城中僅七十三户芝悉心招猍創禮¶
　　殿建城垣逾年大治當事竒其才檄修蜀志論列¶
　　皆出其手丁内艱歸次江安值呉逆反賊帥強授¶
　　偽職拒不受将執之乃置酒與家人别已扃户自¶
<pb:KR2k0046_WYG_060-34a>¶
　　盡¶
　　陶之駿黄岡人廣東茂名縣丞康熈十九年祖賊¶
　　猖獗駿領兵禦賊㑹武職逃去駿毅然直前没於¶
　　賊事¶
聞褒恤廕一子哲入監¶
　　高有功山東籍蘄水人康熙十八年署廣東虎門¶
　　協右營都司駐潭州號令嚴肅征勦海寇血戰死¶
　　十九年贈廕二十一年¶
<pb:KR2k0046_WYG_060-34b>¶
賜祭𦵏¶
　　劉洪度字若千廣濟人生有異徵負竒稟由國學¶
　　生仕岺溪令邑雜猺獞時出剽掠度團練鄉勇擒¶
　　其渠魁諭以義而遣之遂感激向化擢知石屏以¶
　　進藏功調師宗旋晉威逺同知適猓黑焚燒慢哈¶
　　地方度率衆擒捕之又奉委宻(闕/)　　刁瀚除其¶
　　害因署鎮逺府事兼攝㤙(闕/)　　改土歸流一切¶
　　草創稽尸口清徭役撫綏安輯奔馳不暇嵗暮至¶
<pb:KR2k0046_WYG_060-35a>¶
　　鎮逺雍正五年正月猓黒驟圍城正部署間而武¶
　　弁先遁城遂䧟度奮勇手刃數賊力戰而死事聞¶
贈鎮沅知府¶
諭祭廕子入監並¶
召見其父¶
誥封中憲大夫¶
安陸府¶
　宋呉昉明一統志高宗時知荆門軍鍾相之黨攻城¶
<pb:KR2k0046_WYG_060-35b>¶
　昉闔室被害二子雍澧在襁褓間得免開禧間立廟¶
　軍城南賜額英愍¶
　(闕/)從龍姓譜永豐人嘉定中進士為郢州推官元兵¶
　入襄峴郢當要衝守将潛遁乃抱印登城大呼兵問¶
　曰張廵許逺之事正在今日囓指書死戰報國四字¶
　與子照力戰而死¶
　施子仁明一統志理宗朝知復州時元兵攻襄陽隨¶
　守龜壽荆門守朱揚祖郢守喬士安皆委郡去惟子¶
<pb:KR2k0046_WYG_060-36a>¶
　仁固守城䧟死之¶
　邊居誼宋史列傳隨州人積戰功至都統守郢州之¶
　新城元兵至沙陽執守将王大用遂抵新城居誼率¶
　舟師以拒吕文煥列沙陽所斬首招降不從明日縛¶
　大用至壁下使呼曰邊都統急降不然禍即至矣居¶
　誼不答又射榜入壁中居誼曰吾欲與呂參政語耳¶
　文煥以為必降已馳馬至伏弩亂發中文煥者三越¶
　二日總制黄順開東門走降元即使順來招又呼其¶
<pb:KR2k0046_WYG_060-36b>¶
　所領部曲欲縋城出誼悉斬之文煥乃揮兵攻城以¶
　火具郤之激勵将士徃來督戰㑹暮侵漢樓火延燬¶
　民居誼度不支拔劍自殺不殊赴火死事聞贈利州¶
　觀察使立廟死所¶
　呉源荆門人官統制雖武士詩禮自閑咸淳七年元¶
　兵圍襄陽甚急勅源救之将兵至襄城下五戰皆㨗¶
　元人麾兵來擊源力戰而死有荆門士人栁春過襄¶
　宿官舍夜出見一武士仗劍披甲曰吾乃君里人呉¶
<pb:KR2k0046_WYG_060-37a>¶
　源也救襄戰死上帝以吾忠義命為神君歸白吾家¶
　並付以鐡劵示信春驚異至源家出劵示之其妻盧¶
　氏慟泣自經死¶
　陳嘉言明一統志天門人為復州學諭文行為鄉里¶
　所推開禧初敵犯境被執脅使降厲聲罵賊自沉於¶
　水同室八人俱死祀鄉賢¶
　祝松明一統志天門人舉進士初調長水簿端平初¶
　以城䧟誓死守郢遺民立祠祀之祀鄉賢¶
<pb:KR2k0046_WYG_060-37b>¶
　元聶炳元史列傳字韞夫江夏人元統元年進士授¶
　承事郎同知平昌州轉寳慶推官㑹峒猺寇邊湖廣¶
　行省右丞圖沁統兵討之屯武岡以炳攝分省理問¶
　官悍卒掠民為俘炳言於圖沁釋免無騐者數千人¶
　遷知荆門州甫半嵗淮漢賊起荆門不守炳出募土¶
　兵得衆七萬復荆門又復江陵已而蘄黄安陸賊勢¶
　復振賊將俞君正合兵政荆門炳率孤軍晝夜血戰¶
　援絶城䧟為賊所執極口罵不絶賊以刀抉其齒盡¶
<pb:KR2k0046_WYG_060-38a>¶
　斷左臂支觧之¶
　綽羅元史列傳字時中䝉古人至正間知安陸府蘄¶
　賊曾法興犯安陸綽羅募兵數百人帥以拒賊敗賊¶
　前隊乗勝追之而賊自他門入乃歸朝服坐公堂諭¶
　以逆順賊排綽羅下使拜不屈賊怒罵明日又逼之¶
　綽羅叱曰吾守土臣寜從汝賊乎賊怒斫其左脇斷¶
　而死以布囊囊其屍舁置其家妻侯氏出大哭列酒¶
　肉滿前渴者令飲酒饑者令食肉以紿賊不防已至¶
<pb:KR2k0046_WYG_060-38b>¶
　夜自縊死事聞各贈秩表其門曰雙節¶
　明安岱爾元史聶炳傳明安岱爾唐古氏字士元元¶
　統元年聶炳同年進士至正中任潛江達嚕噶齊賊¶
　攻潛江率勇敢出擊擒偽将劉萬户進營蘆洑賊衆¶
　奄至出鬬死其家殱焉一子桂山哈雅懷印綬去得¶
　免¶
　俞述祖元史列傳字紹芳慶元象山人元末為國史¶
　院編修出為沔陽府推官徐壽輝攻沔陽述祖領兵¶
<pb:KR2k0046_WYG_060-39a>¶
　捍禦力盡城䧟被執不屈罵不輟口遂遇害子方五¶
　嵗亦死事聞贈象山縣男¶
　明盧學古山西舉人明末以本府同知署荆門闖賊¶
　䧟襄陽抵荆門攻城甚急古悉力拒守城䧟被執罵¶
　不絶口賊磔殺之¶
　馬飈字雪如同官貢士明末任沔陽州同知流賊䧟¶
　承天督鄉兵堵賊賊衆四集飈馳介馬疾呼入保城¶
　賊至愈衆射殺數十賊矢盡力竭被執不屈死藁𦵏¶
<pb:KR2k0046_WYG_060-39b>¶
　城東後其子元臣來沔啟殯易棺色如生¶
　沈壽崇宣城武進士明末授郢留守司性介直初以¶
　清屯忤巨璫又執謁見禮忤御史中以他事劾之值¶
　闖賊圍城撫軍請共守嘆曰時無汪立信不禦之門¶
　户而驅之堂奥事勢至此尚可為乎此吾遂志致命¶
　時也城䧟朝服北面拜厲聲叱賊賊直前砍之崇曰¶
　得死所矣一子同時遇害¶
　蕭漢字雲濤南豐進士明末知鍾祥疾惡詰奸不通¶
<pb:KR2k0046_WYG_060-40a>¶
　請謁值闖賊圍地悉力捍禦将潰左右皆散去自舉¶
　炮擊賊傷左臂城䧟被執不食者七日自刎死¶
　張效芳黄州人荆門學正明末闖賊薄城下率諸生¶
　盟於大成殿誓以死守城䧟遇害¶
　程之竒黄岡人荆門訓導同學正張效芳暨諸生數¶
　人俱死大成殿(以上舊通志/)¶
　姚善分省人物考字克一鍾祥人洪武中鄉薦同知¶
　廬州重慶二府所至有能聲擢知蘇州呉俗僭靡善¶
<pb:KR2k0046_WYG_060-40b>¶
　明法以齊之洞達政體周悉人情更造請郡賢訪求¶
　治道以施因革郡大治靖難後畫策勤王及京師平¶
　黄子澄匿善所約與航海善曰在公則可在善則不¶
　可吾職守土義當與城存亡子澄去仗節以死年四¶
　十三祀鄉賢¶
　周憲字時敏明一統志安陸州人𢎞治癸丑進士厯¶
　刑部員外郎上疏言事調兖州通判復晉郎中轉大¶
　理知府擢江西按察司副使正徳間征華林寨寇憲¶
<pb:KR2k0046_WYG_060-41a>¶
　䇿馬先驅援兵不至死之賜祭𦵏諡節愍子幹亦死¶
　於難詔旌其門曰孝烈世襲錦衣衛百户¶
　劉槩字平甫分省人物考鍾祥人正徳辛未進士授¶
　行人宸濠之變諫阻南征廷杖卒嘉靖元年贈監察¶
　御史遣官諭祭有云伏闕上章志存止輦抵奸搆禍¶
　笞責而亡追念忠誠曷勝悼惜特加褒贈延賞後人¶
　廕其子燮為太學生(參舊通志/)¶
　商大節分省人物考字孟堅鍾祥人嘉靖癸未進士¶
<pb:KR2k0046_WYG_060-41b>¶
　授豐城令捕境内盜幾盡厯官刑部郎中出為廣東¶
　僉事累擢右僉都御史廵撫保定兼提督紫荆諸關¶
　守禦有方復命兼管民兵經畧京城内外别為一軍¶
　時仇鸞為大将軍盡統中外兵馬惡大節不受節制¶
　欲困之大節憤然曰不發其奸而死於其手為無名¶
　遂抗疏數其罪忤㫖下獄及鸞敗上憐節忠義將釋¶
　之遽卒於獄隆慶初復故官贈兵部尚書諡端愍¶
　錢錞字鳴叔明一統志安陸府顯陵衛人嘉靖庚戍¶
<pb:KR2k0046_WYG_060-42a>¶
　進士知江隂縣性剛果遇事敢為時倭奴寇掠錞與¶
　戰死之賜光禄少卿廕一子立祠江上祀之¶
　王應翼字穉恭京山人萬厯已酉鄉薦知許州獻賊¶
　䧟許昌與子國俱死之(舊通志/)¶
　從所向字南溟鍾祥人萬厯已酉鄉薦任江西玉山¶
　令陞刑部主事亷静有守性恬退宦歸灌園自娯終¶
　日危坐一室手不釋巻獻賊䧟城同子士黙不屈死¶
　胡恒字公占天門人萬厯乙卯鄉薦厯户部郎中陞¶
<pb:KR2k0046_WYG_060-42b>¶
　川南道甲申獻賊䧟成都恒自雅州遣偏将救之敗¶
　死雅州吏王國臣叛降賊反兵刼恒恒調諸路兵疾¶
　援賊發大隊迎擊被執脅之不屈罵不絶口而死子¶
　之驊聞變率家屬投端公河死兄懷由鄉薦厯官户¶
　部郎亦死於李自成之難¶
　黄巻字蘭輝鍾祥人事母至孝天啟辛酉舉人值懷¶
　宗親䇿御批嚴氣正性賜進士授呈貢令布袍蔬食¶
　與上官語不合解組歸聞闖賊䧟京師冠帶望闕泣¶
<pb:KR2k0046_WYG_060-43a>¶
　拜經旬不食死¶
　陳纁字紘公鍾祥人明末庚辰進士由兵部主事厯¶
　榆林道肅清風紀後隨瑞藩入蜀獻賊破城舉家殉¶
　難¶
　曾發祥字戩穀鍾祥人以明經任廣濟諭明末乙亥¶
　流賊圍城祥協力堅守城䧟不屈死賊焚其屍於明¶
　倫堂又孫瑋字公之鍾祥人由明經司訓蘄水賀㤗¶
　來司訓南漳俱死於流賊(以上舊通志/)¶
<pb:KR2k0046_WYG_060-43b>¶
皇清趙一柱浙江餘姚人順治間為沔陽州同知西山¶
　　之役殉難死康熈七年¶
贈沔陽知州遣官致祭有竭力戎事輓輸糧餉遇賊殉¶
　　身之褒¶
　　蔚之煥大興人順治九年由供事任安陸府經厯¶
　　康熙元年㑹勦西山賊李來亨劉二虎等之煥調¶
　　委支放糧餉二年七月隨營至興山縣七連坪賊¶
　　兵來犯勢危急有馬夫馬明者備騎促之行煥堅¶
<pb:KR2k0046_WYG_060-44a>¶
　　守芻糧弗為動賊執之脅降不屈遂支解而死督¶
　　撫¶
　題請優䘏子彦隨任安陸因寄藉荆門居焉¶
　　劉承謨字君顯沔陽人順治丙戍恩貢任廣東臨¶
　　高令海寇臨城承謨懷印誓以死守城破不屈死¶
贈廣東按察司僉事廕一子入監遣官祭𦵏¶
　　涂起鵬字當世潛江人順治丁亥嵗薦授廣西平¶
　　樂令撫綏殘黎逺邇咸歸值賊犯平樂鵬衝鋒力¶
<pb:KR2k0046_WYG_060-44b>¶
　　戰孤城援絶被執不屈死¶
贈廣西按察司僉事廕一子入監¶
諭祭𦵏¶
　　盧偀字鴻士天門人順治已亥進士授陜西商南¶
　　令呉逆之變罵賊不屈死康熙十七年¶
贈陜西按察司僉事廕一子¶
諭𦵏遣官致祭¶
　　沈倫字彜士天門人順治已丑進士特授梧州守¶
<pb:KR2k0046_WYG_060-45a>¶
　　時梧疆初闢百姓逃匿瘡痍未起倫多方招徠民¶
　　漸安集未幾六師征討倫悉心經理不累民間調¶
　　和鎮將地方無擾革鹽厰陋規以惠商賈政事之¶
　　暇進諸生講藝奨勸多士翕然向風偽安西寇梧¶
　　籌畫勞瘁力竭城䧟不屈死之¶
德安府¶
　唐許欽寂唐書許紹傳欽寂力士子嗣封官隴山軍¶
　討擊副使戰崇州敗被擒賊方圍安東脅令説屬城¶
<pb:KR2k0046_WYG_060-45b>¶
　使下欽寂呼安東都䕶裴𤣥珪曰賊朝夕當滅幸謹¶
　守賊怒害之制下褒美贈蘄州刺史諡曰忠子輔乾以¶
　父死難授左監門衛中侯¶
　許欽明唐書許紹傳欽明欽寂弟以軍功擢安西大¶
　都䕶鹽山郡公出為凉州都督輕騎按部會黙啜兵¶
　掩至被執偕至靈州使説之降欽明至城下呼曰有¶
　美醫乎有粱米乎竝乞墨一枝時賊營四面阻水惟¶
　一路得入欽明欲選将練兵乗夜襲賊而城中無悟¶
<pb:KR2k0046_WYG_060-46a>¶
　者遂見害兄弟死王事世稱其忠祀鄉賢¶
　郝處俊(詳鄉賢/)¶
　宋連萬夫宋史列傳徳安人南夫弟也補将仕郎建¶
　炎四年羣賊犯應山萬夫率邑人數千保山砦賊不¶
　能犯寇浪子者以兵至圍三日砦破賊知萬夫勇敢¶
　有謀欲留為用萬夫怒厲聲罵賊遇害贈右承務郎¶
　官其家一人¶
　李庭芝宋史列傳字祥甫随人少頴異日誦數千言¶
<pb:KR2k0046_WYG_060-46b>¶
　智識過人嘉熙末以䇿干荆帥孟珙珙竒之即以權¶
　始興縣訓農治兵期年民皆知戰守淳祐初舉進士¶
　第辟珙幕珙卒庭芝感其知已扶柩葬之興國棄官¶
　為三年䘮開慶元年主管兩淮制置司事屢破李璮兵¶
　降之初至掦時廬舍盡燬州頼鹽利亭户多亡去公¶
　私蕭然乃悉貸負逋給錢為屋一嵗官民居皆具鑿河¶
　以省車運免亭户負鹽二百餘萬逃者皆歸鹽利大¶
　興修學訓士遇水旱即竭私財以賑民徳之如父母¶
<pb:KR2k0046_WYG_060-47a>¶
　咸淳中元兵圍揚州復起制置淮東首應勤王兵為¶
　諸道倡徳祐元年賈似道兵潰沿江諸郡皆降遁庭¶
　芝率所部郡縣城守屢斬招降使者宋亡謝太后瀛¶
　國公諭之降亦不應困守經年糧盡人相食猶日出¶
　兵苦戰㑹益王以左丞相召之乃以朱煥守揚将兵¶
　七千東入海至泰州阿珠追圍之城䧟赴蓮池水淺¶
　不得死執至揚死之揚民皆泣下祀鄉賢¶
　明徐世淳字中明秀水舉人懷宗時知隨州州被流¶
<pb:KR2k0046_WYG_060-47b>¶
　賊殘破居民蕭然淳知賊必復至因預為保䕶計時¶
　潰兵過隨洶洶索餉淳單騎見帥曰軍食不供有司¶
　罪也請械我以見督師帥氣奪斂衆去張獻忠犯隨¶
　寝食譙樓晝夜固守力竆城䧟猶勒馬巷戰中流矢¶
　墜馬死舉家赴難妾趙氏死尤烈次子肇樑抱父尸¶
　且哭且罵賊將殺之疾呼州人告以埋印處乃死事¶
　聞贈淳太僕少卿賜祭𦵏樑贈國子(闕/)　祔祭¶
　張紹登字振夫南城(闕/)人令應城清亷耿介不阿權¶
<pb:KR2k0046_WYG_060-48a>¶
　要獻賊䧟城端坐中堂賊将擒之奮拳擊賊賊衆擁¶
　上遂被害獻賊嘆其忠烈令以冠帶覆其尸瘞之堂¶
　側事聞贈尚寳少卿¶
　張國勲字伯明黄陂人由嵗薦任應城訓導獻賊來¶
　寇或謂勲無城守責盍避之勲曰忠臣不避難與知¶
　縣張紹登悉力拒禦乞援副将鄧祖禹守西南勲守¶
　東北厯三月食盡城䧟朝服北面拜曰吾得見二祖¶
　列宗於地下足矣捧先聖神主拱立以待賊遂焚文¶
<pb:KR2k0046_WYG_060-48b>¶
　廟投勲烈燄中子世祐年十五賊去覔骸骨燼矣乃¶
　截指血書詣闕上疏賜諡忠烈䕃一子奉祠祀鄉賢¶
　祖禹亦不屈死¶
　諶吉臣字仲貞南昌舉人知雲夣闖賊南寇凡郡邑¶
　俱潰䧟臣亟遣孥歸效死勿去城䧟被執不食累日¶
　賊臨以兵乞速死賊壮之欲授以官不屈驅上馬臣¶
　曰我失守封疆當死此更安徃耶乃見殺(以上舊通/志)¶
　樊士信分省人物考應城人洪武乙丑進士授兵部¶
<pb:KR2k0046_WYG_060-49a>¶
　主事建文初燕王起師士信往督淮餉飭防甚嚴北¶
　兵乃取道於徐因疾馳至徐與程濟等邀敗之諸将¶
　勒石紀事士信名與焉後北兵破徐見碑按名追捕¶
　遂被逮樊氏族滅妾張氏方孕逃依母家生一子萬¶
　厯改元詔褒建文死事諸臣始立祠祀之(並見舊通/志)¶
　王瑊字崑璧應城人萬厯癸丑進士由刑部主政厯¶
　撫甘肅入為兵部侍郎當魏璫竊柄絶不阿附竟拂¶
　袖歸獻賊破城率家人堵禦力不支被殺(舊通志/)¶
<pb:KR2k0046_WYG_060-49b>¶
　楊漣三楚文獻録字大洪應山人萬厯丁未進士初¶
　令常熟與諸生談經問字無虚日每徒行阡陌問民¶
　疾苦以此徧知閭里奸利民稱神君上計入覲擢兵¶
　垣神宗寝疾東宫希得見漣急謁閣臣方從哲率百¶
　官入問次日召見閣部大臣日晡東宫尚踟蹰宫門¶
　外漣語伴讀王安太子當立請入侍親嘗藥膳夜無¶
　輕出神宗崩光宗在諒隂即下考選撤奄税發内帑¶
　給邊漣有力焉未幾光宗不豫鄭李環伺漣集冢宰¶
<pb:KR2k0046_WYG_060-50a>¶
　周嘉謨詰數鄭養性於朝語凜凜仍具疏乞愿謹内¶
　臣奉皇儲居慈慶宫復有機在防微事貴慮始一疏¶
　光宗閱奏語皇長子此汝忠臣明日特召兵科漣暨¶
　各部大臣入見故事召對止及吏長垣一人他不得¶
　預漣以兵署召衆危之比入光宗色藹然獨目注漣¶
　良久曰國家事重卿等冝盡心因指皇太子謂宜常¶
　在朕左右科臣言是也越數日復召以皇太子屬諸¶
　臣必使為堯舜復注目漣者再是夕光宗崩漣遂先¶
<pb:KR2k0046_WYG_060-50b>¶
　諸臣排闥入及宫門閽人持挺亂下漣攘臂以大義¶
　責之乃率衆哭臨即請見嗣皇帝時熹宗為李選侍¶
　所阻舊侍王安擁之出而内侍李進忠復呼令轉漣¶
　格而呵之諸大臣導從嵩呼始獲受朝於文華殿外¶
　警錦衣内戒中官露宿宮門外伺察非常凡五日夜¶
　髭髪盡白已乃力請選侍移宫時怨忌者滋多乃疏¶
　乞歸里尋起禮垣擢僉都御史忿魏璫客氏專擅無¶
　忌疏糾忠賢二十四大罪忠賢衘之竟票削籍逆黨¶
<pb:KR2k0046_WYG_060-51a>¶
　復劾其招權納賄借汪文言以興大獄遂逮漣下鎮¶
　撫司異刑毒拷死獄中懷宗立忠賢伏誅贈漣右都¶
　御史加太子太保諭祭𦵏諡忠烈祀鄉賢廕其子之¶
　易¶
　饒可久字甌寜應城人萬厯癸卯舉於鄉天啟末令¶
　大興疏諫改三朝要典貶光禄典簿閹黨除遷應天¶
　府推官擢刑部郎陞太守丁艱在籍獻賊䧟應城語¶
　妻程氏曰臣死忠婦死節分也於是妻與女相對縊¶
<pb:KR2k0046_WYG_060-51b>¶
　死可久被執賊強以拜罵曰我頭可斷膝不可屈賊¶
　怒殺之¶
　寇可教字圖雲應城人由萬厯巳酉鄉舉累官工部¶
　郎中懷宗末闖賊䧟京師罵賊而死¶
　徐晤可應城人養量子廕錦衣衛千户懷宗丙子城¶
　破罵賊死(以上舊通志/)¶
皇清楊之易字元仲忠烈長子方忠烈被逮時即欲赴¶
　　闕上書請以身代忠烈力止之乃徒歩隨檻車北¶
<pb:KR2k0046_WYG_060-52a>¶
　　上及忠烈慘斃獄中百計經營始得殮¶
　國朝官松江知府兼管海防同知沿海所轄三百餘¶
　　里遍厯撫諭向化者數萬人孔賊據南滙觜叛易¶
　　請兵聲討尋克之釋戈而入民慶更生屢攝府縣¶
　　篆咸著偉績四年提督呉勝兆潛通海寇偽請㑹¶
　　審至則爪牙四布易大罵之事聞¶
贈江南按察司副使¶
諭祭𦵏¶
<pb:KR2k0046_WYG_060-52b>¶
荆州府¶
　蜀漢馮習蜀志楊戲贊習字休元南郡人隨先主入¶
　蜀為領軍統諸軍事先主敗於猇亭習死之¶
　南北朝樂子雲淯陽人姓譜子雲美容貎善舉正武¶
　帝時遷位江陵令魏克江陵衆皆奔散呼子雲子雲¶
　曰終為虜矣不如守以死節遂仆地死於馬蹄之下¶
　庾域為巴西梓潼太守魏襲巴西域固守城中糧盡¶
　将士皆□草供食無離志魏軍退進爵為伯按域已¶
<pb:KR2k0046_WYG_060-53a>¶
　入人物志復摘其忠孝事各附本志以廣其傳¶
　樂雲美(詳人物志樂藹傳/)¶
　唐劉洎(詳人物志/)¶
　俞文俊(詳人物志/)¶
　岑長倩唐書岑文本傳長倩文本從子武后擅位張¶
　嘉福等請以武承嗣為太子長倩謂皇嗣在東宫不¶
　宜更立又詔天下立大雲寺長倩爭不可遂與諸武¶
　忤罷為行軍總管尋召還下獄來俊臣脅誣謀反父¶
<pb:KR2k0046_WYG_060-53b>¶
　子同賜死睿宗立追復官爵改𦵏¶
　宋司馬夢求光之後嗣宋史列傳叙州人景定三年¶
　舉進士咸淳末調江陵沙市監鎮沙布地勢險固為¶
　舟車之㑹恃水為防徳祐初湖水忽涸北兵横遏中¶
　道乗風縱火都統程文亮逆戰於馬頭岸制置使高¶
　達束手不援文亮降夢求朝服望闕自經死¶
　劉鼎孫明一統志江陵人進士累官翰林學士徳祐¶
　末從二王至崖山陸秀夫負王赴海死鼎亦驅家屬¶
<pb:KR2k0046_WYG_060-54a>¶
　並輜重沉海不死為元兵所執榜掠無完膚一夕得¶
　脱卒赴海死¶
　元上都元史布琳尼敦傳上都前中興判官賊既殺布¶
　琳尼敦明日復來攻上都統兵出擊之東門失守倉¶
　皇反鬬力屈賊執之使降上都大罵賊怒刳其腹刲¶
　其肉而死¶
　普元禮公安人至正壬辰進士任御史出為嶺南參¶
　知政事時所治郡邑皆沒於寇元禮詣湘憲假分司¶
<pb:KR2k0046_WYG_060-54b>¶
　印徵兵屬郡未幾遇賊兵潰一門被殺過半元禮終¶
　不屈死¶
　明宋承昌浙江人懷宗時任監利主簿時流寇四潰¶
　假作商舶艤西關昌率衆與戰賊亦少郤因無援戰¶
　死城獲保全邑人立祠祀之(舊通志/)¶
　劉擕分省人物考字子竒江陵人父從政夢天降赤¶
　幟上書儁字是夕儁生遂以命名登洪武乙丑進士¶
　厯官兵部尚書永樂丙戍日南黎季犛叛命成國公¶
<pb:KR2k0046_WYG_060-55a>¶
　朱能督師徃征以儁贊畫軍務㨗聞上深嘉之未幾¶
　餘孽復為亂仍命儁與黔國公沐晟討之儁好謀慮¶
　勝親冐矢石所至輙㨗一日襲寇至大安海口水戰¶
　颶風大作咫尺莫辨王師敗績儁被執罵賊不屈死¶
　事聞命以衣冠歸𦵏遣官諭祭贈少傳諡忠愍官其¶
　子奎户科給事中¶
　何忠字廷陳江陵人永樂辛卯進士拜監察御史以¶
　言事出知平州明紀輯畧黎利圍鎮城藩帥以忠有¶
<pb:KR2k0046_WYG_060-55b>¶
　方畧使懷奏潛請王師忠縋城出走二百餘里為伏¶
　兵所執諸賊喜曰何知州聞名久矣其舉酒酌忠曰¶
　能從我同享富貴忠唾地大罵奪杯擲中賊面流血¶
　盈頰遂遇害事聞詔旌其門賜諡忠節忠性嚴明有¶
　膽畧臨難尚從容賦詩謂同行者曰記此歸以語諸¶
　公知之祀鄉賢¶
　朱輔字翼公公安人成化丁未進士初任南陽同知¶
　有異政擢御史轉嘉湖道禦倭失援為所獲弗屈死¶
<pb:KR2k0046_WYG_060-56a>¶
　倭首憐其忠以屍還嘉民戴徳衆為營歛子棟領正¶
　徳癸酉鄉薦扶櫬歸里入告賜祭贈官有加祀鄉賢¶
　(舊通志/)¶
　曾璉明一統志江陵人正徳中由吏員任緜州判官¶
　流賊攻刦州縣朝廷遣都御史彭澤總制兵馬命璉¶
　率兵禦賊勢莫能支竟死於敵事聞贈上林苑監丞¶
　廕其子綬入監讀書¶
　鄧俊明一統志石首人正徳初以吏員任四川榮山¶
<pb:KR2k0046_WYG_060-56b>¶
　典史鄢賊猖獗城䧟俊示子曰我與逆賊不共戴天¶
　何以生為與子俱死朝廷憐之廕長子公甫一官¶
　張允修三楚文獻録字建初居正第六子尚寳司丞¶
　甲申正月獻賊掠荆允修不食死留詩壁上云八十¶
　空嗟髮已皤豈知衰骨碎干戈純忠事業承先逺捧¶
　日肝腸啟後多今日敢言能報國他年漫借未掄科¶
　願将心化錚錚鐡萬死叢中氣不磨¶
　王端冕字服先江陵人萬厯乙卯舉人牧趙州清亷¶
<pb:KR2k0046_WYG_060-57a>¶
　慈惠州人戴徳懷宗丙子流賊䧟城不屈死事聞贈¶
　官崇祀弟端笏姪夢龍俱鄉薦¶
　張大受字海若逺安人萬厯丁酉舉人司訓新安家¶
　無擔石得俸資半以購書且資助單寒之士陞蓬萊¶
　令以病告歸癸未獻賊之變不屈死¶
　李友蘭字石㠶逺安人萬厯已酉舉人令呉川陞全¶
　州守以功擢南户部𣙜北新關丁艱歸闖賊䧟城不¶
　屈死李雲字衡嶽夷陵人萬厯壬子舉人由武功令¶
<pb:KR2k0046_WYG_060-57b>¶
　陞頴州牧頴人祀之居恒言笑不茍嘗書名義至重¶
　鬼神難欺八字於牖上值獻賊亂被執不屈逼至荆¶
　州石套子旬日不食暝目端坐而死¶
　簡而可字敬所逺安人萬厯戊子舉人為宻縣諭丁¶
　酉分校南畿得顧起元等擢翰林孔目厯陞姚安守¶
　甲戍遇流賊憤罵死之¶
　傅汝為字於先江陵人懷宗甲戍進士令秀水歸善¶
　二縣擢南樞部主事辛已闖賊䧟南陽汝為出守汝¶
<pb:KR2k0046_WYG_060-58a>¶
　寜至則繕城守勵士卒時大河以南郡縣盡没於賊¶
　為顧謂妻子曰吾家世受國㤙既不能殱賊以釋主¶
　憂何復惜此頂踵但八十老父在汝輩可疾歸奉養¶
　吾其死此矣後賊至殉節¶
　李開先號石麓江陵人天啟甲子舉人闖賊䧟荆門¶
　先為賊官孟長庚所執絶粒死有决絶詞曰君亡國¶
　破忍全身忠孝分明學古人仗節不憂何處沒惟留¶
　一劍答君親時辛酉孝亷陳萬䇿亦不屈死(以上舊/)¶
<pb:KR2k0046_WYG_060-58b>¶
　(通志/)¶
　龎瑜三楚文獻録字堅白公安人由明經令崇信時¶
　明末流寇屯鳯翔崇信故無碍城遺民僅百餘家㑹¶
　天大雨土崩地圮賊突至瑜解所繫章予健僕馳報¶
　上官端坐堂上賊捽之下揮拳大罵賊執至野刲心¶
　裂屍而死越數日先所遣僕還始成殮瑜貎魁梧多¶
　膂力家貧以耕自給喜讀書之官日筮得姤之革驚¶
　曰吾其殁於西乎且有兵象後皆騐事聞贈固原知¶
<pb:KR2k0046_WYG_060-59a>¶
　州予廕祀鄉賢¶
　侯偉時字異度公安人懷宗辛未進士初令陽江有¶
　惠政擢工部主事出典蜀試所拔多知名士厯稽勲¶
　文選二司銓政一清甲申闖賊䧟都城偉時痛哭累¶
　月後殉節祀鄉賢¶
　張大道字行之宜都人任照磨歸里遇賊首張君用¶
　據城道團義勇二千餘人攻賊扎營紫山賊夜襲道¶
　父子五人奮勇戰死(以上舊通志/)¶
<pb:KR2k0046_WYG_060-59b>¶
　方應星武昌武舉廵撫宋一鶴擢為都司授兵三百¶
　防守逺安闖賊據襄陽招降不從遣賊将率數萬騎¶
　攻城三百不能下降丁甄自強開門應之城䧟星被¶
　執不跪誘以偽職大罵死之(縣志/)¶
皇清甘文奎豐城人明天啟間以選貢授南陵令累陞¶
　　刑部主事順治初官荆襄道以計擒賊首王魁等¶
　　解京其黨深銜之乗署政涖任防稍懈即破城擒¶
　　文奎極刑逼之降文奎厲罵不屈死之事¶
<pb:KR2k0046_WYG_060-60a>¶
聞贈光禄卿䕃其子(江西咨冊/)¶
　　張占鰲山西貢生康熈三年任荆州通判運糧剿¶
　　西山李來亨遇賊不屈死之¶
　　馬之迅字敏仲長治縣人順治乙未武進士累遷¶
　　夷陵鎮中營游擊呉逆至湖湘土寇竊發鎮帥悉¶
　　精鋭南下獨留迅及老弱數百人城守未幾川寇¶
　　集城下迅乗城拒守間出竒兵擊走之巳復合圍¶
　　迅潜師免胄奮擊追殺數十里迅亦創甚力疾守¶
<pb:KR2k0046_WYG_060-60b>¶
　　城或請歸署迅曰吾與城共存亡遂以創卒事¶
聞賜祭𦵏¶
贈昭勇将軍子聲亦以軍功仕至雲南左都督總兵(山/)¶
　　(西咨冊/)¶
襄陽府¶
　蜀漢習珍明一統志襄陽人祖融夙有隱徳珍為零¶
　陵北地都尉孫權襲破荆州潘濬招降珍曰我必為¶
　漢鬼不為呉臣糧盡自裁贈邵陵太守¶
<pb:KR2k0046_WYG_060-61a>¶
　三國張悌襄陽記字巨先襄陽人孫晧時為丞相晉¶
　伐呉諸葛靚大敗走使迎悌悌不去靚自牽之悌垂¶
　泣曰今日是我死日也且我作兒童時便為卿家丞¶
　相所拔嘗恐不得其死負明賢知顧今以身殉社稷¶
　復何所遁邪莫牽曵我靚收淚放之去百餘歩為晉¶
　軍所殺¶
　南北朝栁敬禮南史栁元景傳禮慶逺次孫少以勇¶
　烈聞起家著作佐郎稍遷扶風太守侯景渡江敬禮¶
<pb:KR2k0046_WYG_060-61b>¶
　率所部三千赴援與景頻戰甚著威名臺城䧟與兄¶
　仲禮經畧上流景以敬禮為䕶軍將軍餞仲禮於後¶
　渚敬禮謂仲禮曰景今來㑹敬禮抱之兄便可殺雖¶
　死無恨仲禮壯其言許之及酒數行敬禮目仲禮仲¶
　禮見備衛嚴不敢動遂不果㑹景征晉熙敬禮與南¶
　康王㑹理謀襲其城尅期将發建安侯蕭賁告之遂¶
　遇害臨死曰我兄老婢也國敗家亡實予之責今日¶
　就死豈非天乎¶
<pb:KR2k0046_WYG_060-62a>¶
　宋王煥明一統志煥令武當建炎中賊犯均州率邑¶
　人保山寨或勸之遁煥曰使吾有此心則不能與邑¶
　人為此來矣賊大至舉家死之¶
　牛富宋史列傳霍丘人以侍衛馬軍司統制戍襄陽¶
　五年移守樊城屡戰不為衂數射書襄陽城中遺吕¶
　文煥相與固守為脣齒兩城凡六年不拔富力居多¶
　城破富率死士百人巷戰死傷不可計渴飲血水轉¶
　戰前遇民居燒絶街道身被重傷以頭觸柱赴火死¶
<pb:KR2k0046_WYG_060-62b>¶
　贈静江軍節度使諡忠烈賜廟建康禆将王福見富¶
　死嘆曰将軍死國事吾豈宜獨生亦赴火死¶
　張順　張貴宋史列傳寳慶間襄陽受圍五年求将¶
　得順貴俾為都統率所募死士三千援襄陽發舟百¶
　艘破浪犯圍轉戰抵襄城及收軍獨失順赴數日有¶
　浮屍遡流而上披胄執弓矢視之順也怒氣勃勃如¶
　生諸軍驚以為神斂𦵏立廟祀之貴恃其驍勇欲還¶
　郢募士能伏水者持蠟書赴郢求援約駐龍尾洲助¶
<pb:KR2k0046_WYG_060-63a>¶
　戰貴遂東下視所部有被撻者亡去貴驚曰吾事泄¶
　矣乗夜斷絙冐進以死拒戰值元兵得逃卒之報據¶
　龍尾洲貴軍漸近舉火為示來舟皆元兵貴戰困傷¶
　重遂見執不屈死之附𦵏順塜立雙廟以祀¶
　元富珠哩逺元史富珠哩翀傳逺字明道翀子以廕¶
　調秘書郎轉襄陽尹須次居南陽賊起逺以忠義自¶
　奮傾財募丁壮得千餘人與賊拒戰而死舉家皆被¶
　害¶
<pb:KR2k0046_WYG_060-63b>¶
　塔布台元史喜同傳塔布台宇彦暉元統元年進士¶
　為襄陽録事司達嚕噶齊魏王軍汝亳塔布台來供¶
　餉王嗜酒輕敵不設戰備為賊所執塔布台馳騎奪¶
　王亦為賊所得比明見賊首王拜乞活塔布台以足¶
　蹴王曰猶欲生乎賊復屈其拜塔布台拒而詬之且¶
　與縛者角遂支解¶
　博囉特穆爾元史列傳字國賔高昌人至正中為襄¶
　陽路達嚕噶齊捕斬鄖縣叛人田端子等未㡬帥兵¶
<pb:KR2k0046_WYG_060-64a>¶
　救穀城與賊相持軍乏食遣從子瑪哈實哩求糧於¶
　襄陽不應明年襄陽失守領義兵二百人且戰且引¶
　至監利乃糾合諸義兵五千人仍趨襄陽連戰敗賊¶
　生擒賊黨劉咬兒又梟賊將劉萬户許堂主等是日¶
　甫至襄兵猶未食賊大至搏戰抵暮被重創麾其姪¶
　曰吾以死報國汝無留此瑪哈實哩泣曰死生從叔¶
　父既而被執罵賊遇害瑪哈實哩帥家奴求其尸戰¶
　殁於陣舉家死者二十六人¶
<pb:KR2k0046_WYG_060-64b>¶
　明李大覺字覺之金谿舉人懷宗時令穀城兼署襄¶
　陽縣獻賊䧟城乃繫印肘後坐正堂中自縊¶
　郭裕新淦舉人令榖城闖賊攻城不下城䧟索印不¶
　與縳至大罵死賊遂遇害¶
　阮之鈿字實甫桐城人懷宗時令榖城時當獻賊據¶
　城及賊㧞城去逼令隨营抗節不從死之¶
　鄺曰廣字居節番禺人懷宗時由進士任襄陽推官¶
　獻賊至襄分守南城夜半回署未解衣而火發旋徒¶
<pb:KR2k0046_WYG_060-65a>¶
　歩上汛地賊至受刃妻妾二子二女俱遇害¶
　萬敬宗南昌貢士懷宗末令光化闖賊逼城下勢不¶
　可支捐生自盡賊感其義遂退城内獲全(以上舊通/志)¶
　廖昇分省人物考昇襄陽縣人早以學行知名與方¶
　孝儒王紳輩友善洪武末為左府斷事上知其賢擢¶
　太常少卿建文元年勅修高帝實録為副總裁及燕¶
　師渡江聞之痛哭與家人訣自縊而死後贈禮部尚¶
　書諡文節¶
<pb:KR2k0046_WYG_060-65b>¶
　王忠字克誠襄陽縣人永樂二年襲寛河衛千户扈¶
　從北征奮勇先登戰歿於三坌口贈都督¶
　韓應龍字五雲光化人萬厯丁酉舉人令南川平白¶
　仙臺有功厯陞長蘆運使歸里值闖逆據襄強官之¶
　自縊死¶
　蔡思䋲字孺思由恩貢授井研令厯官五年清而不¶
　刻歸隱鹿門獻賊䧟城投池中死著有易經依義四¶
　書尊註鹿山草十二巻¶
<pb:KR2k0046_WYG_060-66a>¶
　宋鼇光化人以貢士任建平縣丞倭入寇當道檄鼇¶
　禦之追至上海城䧟死¶
　宋大勛字震寰襄陽縣人為諸生時有胆力遇不平¶
　輙爭毫不避忌以嵗貢通判福州歸值獻賊破城率¶
　衆鬭文選臺下被獲強以官大書誓不從賊四字竟¶
　不一言遂遇害¶
　方岳貢字禹修榖城人天啟二年進士由部郎出守¶
　松江擢山東副使兼右参議總理江南糧儲所督漕¶
<pb:KR2k0046_WYG_060-66b>¶
　艘如期抵通吏部尚書鄭三俊舉天下亷能監司五¶
　人兵貢與焉超擢副都御史明日即命入閣辦事甲¶
　申之變與邱瑜同遇難兄岳朝已酉舉人令昭化為¶
　循良吏不藉弟貴起聲譽後𣙜關九江商賈徳之僉¶
　謂九江松江同清稱二難焉¶
　丘民忠字天葵宜城人少為名諸生與兄析産獨取¶
　其瘠以子瑜貴封大學士闖逆䧟宜城縛至郡問曰¶
　昨報丘閣部督師汝子也命羈以待民忠大罵死之¶
<pb:KR2k0046_WYG_060-67a>¶
　丘瑜字徳如民忠子天啟初進士授翰林院檢討屢¶
　遷少詹事闖賊䧟襄陽瑜亟疏選擇才吏旌死節之¶
　士䘏䝉難宗室停催征蘇郵困禁勞役六事懷宗十¶
　七年入閣辦事闖賊䧟都城為所執加以刑不屈自¶
　經死賦絶命詞一首末云讀書萬巻知何益惟有先¶
　賢正氣歌子之陶隨父在京亦罵李賊支解死¶
　徐澤字兊若襄陽人懷宗戊辰進士授遵化令才六¶
　日獻賊攻城䧟殉難贈太僕寺丞(以上舊通志/)¶
<pb:KR2k0046_WYG_060-67b>¶
皇清姚延儒烏程拔貢順治五年令南漳有清惠聲九¶
　　年逆賊郝摇旗等䧟城被執罵不絶口死之事¶
聞贈官廕子¶
　　楊鑛祥符人順治間由官生守襄陽有才守嘗與¶
　　士民言吾家舊業皆身外長物尚忍取汝民乎王¶
　　二叛因刦府庫鑛守禦被害¶
　　唐士傑遼東貢生順治間令南漳流賊盤踞西山¶
　　出没無常每挺身交戰賊勢蠭擁力不能支遂自¶
<pb:KR2k0046_WYG_060-68a>¶
　　焚死¶
　　賀來㤗天門嵗貢順治五年授南漳訓導九年郝¶
　　賊薄城被擒不屈死(以上舊通志/)¶
　　王進忠山海衛人任襄陽鎮標前營遊擊奉調進¶
　　𠞰西山巨寇李來亨康熈二年抵賊隘李家店深¶
　　入山箐中李賊已預為設伏進忠至賊兵四起進¶
　　忠奮勇衝殺者久之中礟死¶
　　張所藴高陽人襄陽鎮標前營守備康熙二年隨¶
<pb:KR2k0046_WYG_060-68b>¶
　　總兵于進𠞰西山經管各營糧務逆賊李來亨約¶
　　郝劉袁墖黨馬諸寇四面環攻所藴堅守軍儲在¶
　　賊隘萬朝山血戰三晝夜兵少矢盡中箭而殁¶
　　李三畏鄧州人襄陽鎮標千總同守備張所藴與¶
　　賊李來亨鏖戰三晝夜中箭死¶
　　孫繼岡新野人襄陽鎮標把總同張所蘊李三畏¶
　　與賊李來亨血戰三晝夜傷礟死¶
鄖陽府¶
<pb:KR2k0046_WYG_060-69a>¶
　漢蒯祺蜀志劉封傳建安二十四年先主命孟達從¶
　秭歸攻房陵房陵太守蒯祺為逹兵所不屈死之¶
　晉吉挹晉書列傳字祖冲蓮勺人為魏興太守苻堅¶
　将韋鍾來攻挹力拒之斬七百餘級加督五郡軍事¶
　鍾率衆欲趨襄陽挹又要繫斬五千餘級鍾怒回軍¶
　圍之又屢挫其鋒後賊衆繼至城䧟引刃欲自殺其¶
　友止之日且茍存以展他計為計不立死未晩也挹¶
　不從友人逼奪其刀㑹賊執之閉口不言不食而死¶
<pb:KR2k0046_WYG_060-69b>¶
　明張文英武陽人嘉靖中為竹谿主簿庚子冬有劉¶
　寇二百餘人掠鼓園洞英率鄉兵往捕兵潰英隻身¶
　力戰手格殺數十人賊蜂擁圍之數重被執大罵不¶
　屈而死¶
　黄從貴元城舉人懐宗時知房縣時寇盜充斥貴獨¶
　守孤城援絶城䧟罵賊而死¶
　郝景春號乃今江都舉人懷宗時知房縣城久頽廢¶
　士民流竄景春以忠義激勸修城濬濠賊屢至屢挫¶
<pb:KR2k0046_WYG_060-70a>¶
　遭當事輕納羅汝才於房地張獻忠於穀城城䧟遂¶
　遇害其子生員鳴鸞僕陳宜俱死事聞贈太僕寺少¶
　卿祠祭子與僕配¶
　方國儒字道醇歙縣人天啟辛酉舉人事母以孝聞¶
　懷宗時令保康流賊臨城親率鄉兵堵禦後賊大隊¶
　至孤城無援身中七刃罵賊死縣堂¶
　李孔効遼陽舉人懷宗十二年令竹谿時賊勢猖甚¶
　城數䧟人民屠盡効單騎招呼浚濠塹備矢石明年¶
<pb:KR2k0046_WYG_060-70b>¶
　八月張獻忠李自成等十三營圍城効百計以禦總¶
　兵左良玉擁兵白土關不救十九日夜防兵内應城¶
　遂䧟復持利刃伏短垣間賊過輙殺之盡力格鬬被¶
　執大罵不屈而死¶
　劉元伯懷宗時鄖西令賊攻城日久城破死之¶
　楊道選懷宗時房陵守将羅汝才䧟城同部将張星¶
　炫俱不屈死¶
　王元㑹懷宗時知鄖西獻賊等夜襲城䧟死焉¶
<pb:KR2k0046_WYG_060-71a>¶
　楊鏡四川舉人懷宗十二年令保康空城無人招集¶
　逃亡浚池修城作保障計賊突至城破閉門自盡(以/)¶
　(上舊通志/)¶
　朱裒分省人物考字崇益鄖西人嘉靖丁酉舉人厯¶
　官揚州府同知倭寇突掠海壖裒率兵禦之師敗被¶
　執罵賊而死事聞贈布政司叅議廕其子立祠祀焉¶
　呉應元鄖西吏員任巴縣尉亷敏有聲天啟三年奢¶
　賊亂執元欲授以職元大罵曰死賊吾豈為汝官耶¶
<pb:KR2k0046_WYG_060-71b>¶
　自刎死事聞建祠祀之祀鄉賢¶
皇清劉璇直𨽻廣平舉人順治二年任鄖陽同知王光¶
　　㤗叛被執面不易色監司劉開文知府董有聲訴¶
　　辯不止璇笑曰男兒死耳豈可向賊作乞憐状乎¶
　　回揖推官孫振揚曰弟先赴黄泉候兄矣遂被害¶
　　趙丕承直𨽻正定選貢順治三年知鄖縣王光㤗¶
　　叛與劉同知俱被執義不受屈罵賊而死¶
　　李承鑛山西大同進士順治六年知房縣時房城¶
<pb:KR2k0046_WYG_060-72a>¶
　　久為張獻忠所平居縣西羊角寨招撫流亡老少¶
　　歸業賊潛伏山谷中一日夜行三百里襲破之被¶
　　執不屈而死¶
　　許文耀福建貢生任鄖陽通判康熈十三年楊來¶
　　嘉叛據房縣當事檄文耀徃撫文耀聞命就道無¶
　　懼色比至賊營以順逆利害反復諭之勸其轉敗¶
　　為功見賊無從意大罵而出遂遇害事聞¶
詔恤(以上舊通志/)¶
<pb:KR2k0046_WYG_060-72b>¶
　　穆生輝天鎮縣人驍勇有智畧任鄖陽總兵屢以¶
　　軍功世襲拖沙喇哈畨㑹小醜鴟張督士卒討之¶
　　戰數合不利衆皆殊死鬬兵盡矢窮猶揮刀馘斬¶
　　無算卒以死殉(山西咨冊/)¶
直𨽻歸州¶
　五代李景威明一統志長陽人為高季興水軍都指¶
　揮宋建隆中假道江陵景威恐宋師襲已欲伏兵攻¶
　之判官孫光憲不從景威扼吭而死太祖曰彼各為¶
<pb:KR2k0046_WYG_060-73a>¶
　其主忠臣也命王仁贍厚䘏其家¶
　宋王在楚紀武陵人理宗端平初進士攝判施州城¶
　䧟不屈死¶
　元向壽福楚紀恩施人至正間從征襄漢以功授行¶
　樞宻院判厯同樞宻院守鐡築城時明玉珍據蜀明¶
　高帝遣蔡哲諭之其子明昇復令偽丞相戴壽攻城¶
　壽福死之¶
　向廷芳壽福從子同從兄景仁征㐮陽有功廷芳授¶
<pb:KR2k0046_WYG_060-73b>¶
　䕫路總管隨劉平章出征戰死景仁領其衆防守鐡¶
　築城城䧟死之(舊通志/)¶
　明劉定國河南進士懷宗時知興山嚴毅清正吏民¶
　畏服甲戍嵗羣盜猖獗率民堵禦力不能支封印綬¶
　潛遣賫府挺身罵賊而死¶
　王翥興山人宣徳間由選貢任濟南推官時寇氛四¶
　起翥素諳武備屢戰克㨗連復數城因援絶城䧟被¶
　擒詈聲不屈從容就義祀濟南忠臣廟¶
<pb:KR2k0046_WYG_060-74a>¶
　吕調元歸州人授千户遇闖賊入州士民望風皆降¶
　元獨率義男與賊大戰於平陸困於重圍賊招之降¶
　罵不絶口云但為忠臣此頭何足惜遂死亂刃下¶
　黄九鼎字君重恩施人懷宗末以鄉貢授遵義府推¶
　官陞馬湖同知遇土蠻叛不屈死¶
　童天申字禄所施州衛官籍由鄉貢授蘄水訓導流¶
　賊入蘄以身殉難贈國子助教(以上舊通志/)¶
　補遺¶
<pb:KR2k0046_WYG_060-74b>¶
皇清廖士正湖廣人壬子孝亷康熈十九年任營山令¶
　　甫一月遭彭時亨叛被執至渠縣拘繋月餘脅以¶
　　逆職大罵不屈望¶
闕再拜引頸就戮¶
聞賜贈廕一子(四川咨冊/)¶
　　黄勝湖廣人康熙十三年廣東西賊煽動總督金¶
　　光祖劄授電白營把總二十年冬海寇犯山后港¶
　　勝領大哨直衝前迎戰遇伏起被殺二十五年¶
<pb:KR2k0046_WYG_060-75a>¶
　遣官祭之(廣東咨冊/)¶
　　按兩省咨冊止註湖廣人因不敢妄附於各府之¶
　　下而并識於此¶
　附増¶
漢陽府¶
皇清郜炳元字飛虹直𨽻長垣人順治丙戊進士丁亥¶
　　冬令孝感時城郭邱墟人民未集炳元加意撫循¶
　　明年正月豫冦鷄龍砦紅旗賊竊發乘夜襲城炳¶
<pb:KR2k0046_WYG_060-75b>¶
　　元集衆拒守力不能支謂妻馬氏曰吾固死職且¶
　　累若氏曰妾已紉衣百結延頸受刃耳遂夫婦交¶
　　口罵賊死之¶
襄陽府¶
　　劉開文山東鄒平人順治三年任下荆南道逆賊¶
　　王二兵叛入鄖捐軀狥難¶
　　潘朝佑河南把縣人由進士知襄陽縣時草創之¶
　　初奸民漁良善朝佑持法無所貸既稍戢輕刑緩¶
<pb:KR2k0046_WYG_060-76a>¶
　　賦邑以大治王二之亂效死於市百姓莫不哀之¶
鄖陽府¶
　　傅桂芳京衛人任竹山營遊擊康熙十五年八月¶
　　初九日逆賊譚𢎞乗戰筏直抵鄖城城北素圯桂¶
　　芳挺身當之拒戰死¶
　　　以上係雍正四年欽奉¶
上諭¶
　題奏¶
<pb:KR2k0046_WYG_060-76b>¶
　¶
　¶
　¶
　¶
　¶
　¶
　¶
　湖廣通志巻六十¶
