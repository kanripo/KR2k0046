# -*- mode: mandoku-view; -*-
#+TITLE: 湖廣通志
#+DATE: 2015-08-24 22:41:52.434027
#+PROPERTY: ID KR2k0046
#+PROPERTY: BASEEDITION WYG    
#+PROPERTY: JUAN 卷八十五
<pb:KR2k0046_WYG_085-1a>¶
欽定四庫全書¶
　湖廣通志巻八十五¶
　　藝文志¶
　　七言古詩¶
　唐¶
　　湘南漁父　　　　　　　　　　孟浩然¶
問君何所適漠漠逢煙水獨與不繫舟往來楚雲裏釣¶
魚非一嵗終日只如此日落江清桂楫遲纎鱗百尺深¶
<pb:KR2k0046_WYG_085-1b>¶
可窺沉鈎垂餌不在得白首滄浪空自知¶
　　夜歸鹿門歌　　　　　　　　　孟浩然¶
山寺鳴鐘晝巳昏漁梁渡頭争渡喧人隨沙岸向江村¶
余亦乘舟歸鹿門鹿門月照開煙樹忽到龎公栖隠處¶
巖扉松逕長寂寥唯有幽人自來去¶
　　襄陽歌　　　　　　　　　　　李　白¶
落日欲没峴山西倒著接䍦花下迷襄陽小兒齊拍手¶
攔街爭唱白銅鞮傍人借問笑何事笑殺山翁醉似泥¶
<pb:KR2k0046_WYG_085-2a>¶
鸕鷀杓鸚鵡杯百年三萬六千日一日須傾三百杯遥¶
看漢水鴨頭緑恰似葡萄新醱醅此江若變作春酒累¶
麴便築糟丘臺千金駿馬換少妾笑坐雕鞍歌落梅車¶
傍側卧一壺酒鳯笙龍管行相催咸陽市上嘆黄犬何如¶
月下傾金罍君不見晉朝羊公一片古碑材龜頭剝落¶
生莓苔淚亦不能為之墮心亦不能為之哀誰能憂此¶
身後事金鳬銀鴨葬死灰清風明月不用一錢買玉山¶
自倒非人推舒州杓力士鐺李白與爾同死生襄王雲¶
<pb:KR2k0046_WYG_085-2b>¶
雨今安在江水東流猿夜聲¶
　　墨池　　　　　　　　　　　　李　白¶
少年上人號懐素草書天下稱獨歩墨池飛出北溟魚¶
筆鋒殺盡中山兔八月九月天氣凉酒徒詞客滿高堂¶
牋麻素絹排數箱宣州石研墨色光吾師醉後倚繩床¶
須臾掃盡數千張飄風驟雨驚颯颯落花飛雪何茫茫¶
起來向壁不停手一行數字大如斗怳怳如聞神鬼驚¶
時時只見龍蛇走左盤右蹙如驚電狀同楚漢相攻戰¶
<pb:KR2k0046_WYG_085-3a>¶
湖南七郡凡幾家家家屏幛書題遍王逸少張伯英古¶
來幾許浪得名張顚老死不足數我師此義不師古古¶
來萬事貴天生何必要公孫大娘渾脱舞¶
　　送陳郎將歸衡　　　　　　　　李　白¶
衡山蒼蒼入紫𠖇下看南極老人星回飇吹散五峰雪¶
往往飛花落洞庭氣清岳秀有如此郎將一家拖金紫¶
門前食客亂浮雲世人皆比孟嘗君江上送行無白璧¶
臨岐惆悵若為分¶
<pb:KR2k0046_WYG_085-3b>¶
　　送族弟襄歸桂陽　　　　　　　李　白¶
爾家何在瀟湘川青莎白石長江邊昨夢江花照江國¶
幾枝正發東牕前覺來欲徃心悠然夢隨越鳥飛南天¶
秦雲連山海相接桂水横煙不可渉送君此去令人愁¶
風㠶茫然隔河洲春潭瓊草緑可折西寄長安明月樓¶
　　桃源行　　　　　　　　　　　王　維¶
漁舟逐水萬山春兩岸桃花夾去津坐看紅樹不知逺¶
行盡清溪不見人山徑潛行始隈隩山開曠望旋平陸¶
<pb:KR2k0046_WYG_085-4a>¶
遥㸔一處攢雲樹近入千家散花竹樵客初傳漢姓名¶
居人未改秦衣服居人共住武陵源還從物外起田園¶
月明松下房櫳靜日出雲中雞犬喧驚聞俗客爭來¶
集競引還家問都邑平明閭巷掃花開薄暮漁樵乘水入¶
初因避地去人間及至成仙遂不還峽裏誰知有人事¶
世中遥望空雲山不疑靈境難聞見塵心未盡思鄉縣¶
出洞無論隔山水辭家終擬長遊衍自謂經過舊不迷¶
安知峯壑今來變當時只記入山深清溪幾曲到雲林¶
<pb:KR2k0046_WYG_085-4b>¶
春來遍是桃花水不辨仙源何處尋¶
　　桃源　　　　　　　　　　　　王昌齡¶
武陵川逕入幽遐中有雞犬秦人家家傍流水多桃花¶
桃花兩邊種來乆流水一道何時有垂條落雨暗春風¶
夾岸芳菲至山口嵗嵗年年能寂寥林下青苔日為厚¶
時有仙鳥來銜花會無世人此攜手可憐不知若為名¶
君往從之多所更古驛荒橋平路盡驚湍怪石小溪行¶
想見維舟登覽處紅堤緑岸宛然成多君此去從仙隠¶
<pb:KR2k0046_WYG_085-5a>¶
令人晚節悔營營¶
　　巴陵寄李二户部張十四禮部　　賈　至¶
江南芳草初羃羃愁殺江南獨愁客秦中楊栁也應春¶
轉憶秦中相憶人萬里鶯花不相見登高一望泪沾巾¶
　　送費子歸武昌　　　　　　　　岑　參¶
漢陽歸客悲秋草旅舍葉飛愁不掃秋來倍憶武昌魚¶
夢覺只在巴陵道曽隨上將過祁連離家十年常在邊¶
劍鋒可惜虚用盡馬蹄無事今巳穿知君開館恒愛客¶
<pb:KR2k0046_WYG_085-5b>¶
樗蒲百金每一擲平生有錢將與人江上故園空四壁¶
吾觀費子毛骨竒廣睂大口仍赤髭看君失路尚如此¶
人生貴賤那得知高秋八月歸南楚東門一壺聊出祖¶
路指鳯凰山外雲衣沾鸚鵡洲邊雨勿歎蹉跎白髮生¶
應須守道不羞貧男兒何必戀妻子莫向江村老却人¶
　　贈裴施州　　　　　　　　　　杜　甫¶
廊廟之具裴施州宿昔一逢無此流金鐘大鏞在東序¶
氷壺玉衡懸清秋自從相遇减多病三嵗為客寛邊愁¶
<pb:KR2k0046_WYG_085-6a>¶
堯有四岳明至理漢二千石真分憂幾度寄書白鹽北¶
苦寒贈我青絲裘霜雪回光避錦繡蛟龍動篋蟠銀鈎紫¶
衣使者辭復命再拜故人謝佳政將老巳失子孫憂後¶
來况接才華盛遥憶書樓碧池映¶
　　嶽麓山道林二寺行　　　　　　杜　甫¶
玉泉之南麓山殊道林林壑爭盤紆寺門高開洞庭野¶
殿脚插入赤沙湖五月寒風冷佛骨六時天樂朝香鑪¶
地靈歩歩雪山草僧寶人人滄海珠塔刼宫墻壯麗敵¶
<pb:KR2k0046_WYG_085-6b>¶
香厨松道清凉俱蓮池交響共命鳥金榜雙廻三足烏¶
方丈渉海費時節丘圃尋河知有無暮年且喜經行近¶
春日兼䝉暄暖扶飄然斑白將奚適傍此烟霞茆可誅¶
桃源人家易制度橘洲田土仍膏腴潭府邑中甚淳古¶
太守庭内不喧呼昔遭衰世皆晦跡今幸樂國養微軀¶
依止老宿亦未晚富貴功名焉足圖久為謝客尋幽慣¶
細學周顒免興孤一重一掩吾肺腑山鳥山花吾友于¶
宋公放逐曽題壁物色分留待老夫¶
<pb:KR2k0046_WYG_085-7a>¶
　　清明　　　　　　　　　　　　杜　甫¶
著處繁華矜是日長沙千人萬人出渡頭翠桞艶明睂¶
爭道朱蹄驕囓膝此都好遊湘西寺諸將亦自軍中至¶
馬援征行在眼前葛强親近同心事金鐙下山紅粉晚¶
牙檣捩拖青樓逺古時衰亂皆可知人世悲歡暫相遣¶
弟姪雖存不得書干戈未息苦離居逢迎少壯非吾道¶
况乃今朝更袚除¶
　　邵陵作　　　　　　　　　　　張　謂¶
<pb:KR2k0046_WYG_085-7b>¶
當年虞帝苦憂人祗為蒼生不為身巳道一朝辭北極¶
何須五月更南廵昔時文武皆銷鑠今日精靈長寂寞¶
斑竹年來笋自生白蘋春盡花空落遥望零陵見舊丘¶
蒼梧雲起至今愁惟餘帝子千行淚添作瀟湘萬里流¶
　　湘中對酒行　　　　　　　　　張　謂¶
夜坐不厭湖上月晝遊不厭湖上山眼前一尊又長滿¶
心中萬事如等閒主人有黍數百石濁醪數斗應不惜¶
即今相對不盡歡别後相思復何益茱萸灣頭歸路賖¶
<pb:KR2k0046_WYG_085-8a>¶
願君且宿黄公家風光若此人不醉參差辜負東園花¶
　　朝陽岩歌　　　　　　　　　　元　結¶
朝陽岩下湘水深朝陽洞口寒泉清零陵城郭夾湘岸¶
岩洞幽竒帶郡城荒蕪自古人不見零陵徒有先賢傳¶
水石為娯安可羡長歌一曲留相勸¶
　　無為洞口作　　　　　　　　　元　結¶
無為洞口春水滿無為洞旁春雲白愛此踟蹰不能去¶
令人悔作衣冠客洞旁山僧皆學禪無求無欲亦忘年¶
<pb:KR2k0046_WYG_085-8b>¶
欲問其心不能問我向此中得無悶¶
　　宿丹崖翁宅　　　　　　　　　元　結¶
扁舟欲到瀧口湍春水湍瀧上水難投竿來泊丹崖下¶
得與崖翁盡一歡丹崖之亭當山嶺破竹半山引寒泉¶
泉流掩映在木杪有若白鳥飛林間&KR0616;&KR0616;隨風作霧雨¶
濕人巾履滿庭前丹崖翁愛丹崖霞棄官幾年崖下家¶
兒孫棹船抱酒瓮醉裏長歌揮釣車吾將求退與翁遊¶
學翁歌醉在漁舟官吏隨人往未得却望丹崖慚復羞¶
<pb:KR2k0046_WYG_085-9a>¶
　　湘中憶歸　　　　　　　　　　劉長卿¶
終日空理棹經年猶别家頃來形巳逺彌覺天無涯白¶
雲意自深滄海夢難隔迢逓萬里㠶飄飄一行客獨憐¶
西江水逺寄風波裏平湖流楚天孤雁渡湘水湘流澹¶
澹空愁予猿啼啾啾滿南楚扁舟泊處聞此聲江客相¶
看淚如雨¶
　　入桂渚次砂牛石　　　　　　　劉長卿¶
扁舟傍歸路日暮瀟湘深湘水深見底楚雲淡無心片¶
<pb:KR2k0046_WYG_085-9b>¶
帆落桂渚獨夜依楓林楓林月出猿聲苦桂渚天寒桂¶
花吐此中無處不堪愁江客相看淚如雨¶
　　郢州西樓吟　　　　　　　　　郎士元¶
連山盡處水瀠廻山上戍門臨水開朱䦨直下一百丈¶
日暖遊鱗自相向昔人愛險閉層樓今人愛閒江復清¶
沙洲楓岸無來客草緑花紅山鳥鳴¶
　　懐素草書歌　　　　　　　　　戴叔倫¶
楚僧懐素工草書古法盡能新有餘神清骨竦意真率¶
<pb:KR2k0046_WYG_085-10a>¶
醉來為我揮健筆始從破體變風姿一一花開春景遲¶
忽為壯麗就枯澁龍蛇騰盤獸屹立馳毫驟墨劇奔駟¶
滿座失聲看不及心手相師勢轉竒詭形怪狀翻合宜¶
人人細問此中妙懐素自言初不知¶
　　洞庭秋月行　　　　　　　　　劉禹錫¶
洞庭秋月生湖心層波萬頃如鎔金孤輪徐轉光不定¶
遊氣濛濛隔寒鏡是時白露三秋中湖平月上天地空¶
岳陽城頭暮角絶蕩漾巳過君山東城蒼蒼夜寂寂水月¶
<pb:KR2k0046_WYG_085-10b>¶
逶迤繞城白蕩漿巴童歌竹枝連檣估客吹羌笛勢高¶
夜久隂力全爽氣肅肅間清躔浮雲夜鳥啼四裔首冠¶
星斗當中天天鷄相呼曙霞出斂影含光讓朝日日出¶
喧喧人不閒夜來清景非人間¶
　　龍陽縣歌　　　　　　　　　　劉禹錫¶
縣門白日無塵土百姓縣前挽魚罟主人引客登大隄¶
小兒縱觀黄犬怒鷓鴣驚鳴繞籬落橘柚垂芬映牕户¶
沙平草緑見吏稀寂歴斜陽炤懸鼓¶
<pb:KR2k0046_WYG_085-11a>¶
　　漁翁　　　　　　　　　　　　桞宗元¶
漁翁夜傍西岩宿曉汲清湘燃楚竹煙銷日出不見人¶
欸乃一聲山水緑廻看天際下中流岩上無心雲相逐¶
　　岣嶁峰　　　　　　　　　　　韓　愈¶
岣嶁山尖神禹碑字青石赤形模竒科斗拳身薤葉披¶
鸞飄鳯泊拏虎螭事嚴跡秘鬼莫窺道人獨上偶見之¶
我來咨嗟涕漣洏千捜萬索何處有森森緑樹猿猱悲¶
　　桃源圖　　　　　　　　　　　韓　愈¶
<pb:KR2k0046_WYG_085-11b>¶
神仙有無何𦕈茫桃源之說誠荒唐流水盤廻山百轉¶
生綃數幅垂中堂武陵太守好事者題封逺寄南宫下南¶
宫先生忻得之波濤入筆驅文詞文工畫妙各臻極異¶
境怳惚移於斯架巖鑿谷開宫室接屋連牆千萬日嬴¶
顚劉蹶了不聞地坼天分非所恤種桃處處惟開花川¶
原近逺烝紅霞初來猶自念鄉邑嵗久此地還成家漁¶
舟之子來何所物色相猜更問語大蛇中斷䘮前王羣¶
馬南渡開新主聽中詞絶共悽然自說經今六百年當¶
<pb:KR2k0046_WYG_085-12a>¶
時萬事皆眼見不知幾許猶流傳爭持酒食來相饋禮¶
數不同罇爼異月明伴宿玉堂空骨冷䰟清無夢寐夜¶
半金雞啁唽鳴火輪飛出客心驚人間有累不可住依¶
然離别難為情船開棹進一廻顧萬里蒼蒼煙水暮世¶
俗寧知偽與真至今傳者武陵人¶
　　謁衡嶽廟遂宿嶽寺題門樓　　　韓　愈¶
五嶽祭秩皆三公四方環鎮嵩當中火維地荒足妖怪¶
天假神柄專其雄噴雲泄霧藏半腹雖有絶頂誰能窮¶
<pb:KR2k0046_WYG_085-12b>¶
我來正逢秋雨節隂氣晦昧無清風潛心黙禱若有應¶
豈非正氣能感通須㬰静掃衆峰出仰見突兀撐青空¶
紫盖連延接天柱石廩騰擲堆祝融森然魄動下馬拜¶
松柏一逕趨靈宫粉墻丹柱動光彩鬼物圖畫填青紅¶
升堦傴僂薦脯酒欲以菲薄明其衷廟令老人識神意¶
睢盱偵伺能鞠躬手持盃珓導我擲云此最吉餘難同¶
竄逐蠻荒幸不死衣食纔足甘長終侯王將相望久絶¶
神縱欲福難為功夜投佛寺上高閣星月掩映雲朣朧¶
<pb:KR2k0046_WYG_085-13a>¶
猿鳴鐘動不知曙杲杲寒日生於東¶
　　道州民行　　　　　　　　　　白居易¶
道州民多侏儒長者不過三尺餘市作矮奴年進送號¶
為道州任土貢任土貢寧若斯不聞使人生别離老翁¶
哭孫母哭兒一自陽城來守郡不進矮奴頻詔問城云¶
臣按六典書任土貢有不貢無道州水土所生者只有¶
矮民無矮奴吾君感悟璽書下嵗貢矮奴宜悉罷道州¶
民老者幼者何欣欣父子兄弟始相保從此得作良人¶
<pb:KR2k0046_WYG_085-13b>¶
身道州民民到如今受其賜欲說使君先下淚仍恐兒¶
孫忘使君生男多以陽為字¶
　　黄陵　　　　　　　　　　　　李　賀¶
筠竹千竿老不死長伴素娥盖湘水蠻娘吟弄滿寒空¶
九山盡緑淚花紅離鸞别鳯湘梧中巫山蜀道遥相通¶
幽愁清氣上青楓凉夜波間吟老龍¶
　　嶽麓道林二寺　　　　　　　　韋　蟾¶
石門道接蒼梧野愁色隂深二妃寡廣殿崔嵬萬壑間¶
<pb:KR2k0046_WYG_085-14a>¶
長廊詰曲千巖下靜聽林飛念佛鳥細看壁畫䭾經馬¶
暖日斜明螮蝀梁濕煙散羃鴛鴦瓦北方部落檀香塑¶
西園文書貝葉寫壞欄迸竹醉好題穿路垂藤困堪把¶
沈裴筆力鬭雄壯宋杜詞源兩風雅他方居士來施齋¶
彼岸上人來結夏悲我未離擾擾徒勸我休學悠悠者¶
何時得與劉遺民同入東林白蓮社¶
　　奉酬唐侍御杜員外二寺詩　　　沈傅師¶
承明老年輒自論乞得湘守東南奔為聞南國富山水¶
<pb:KR2k0046_WYG_085-14b>¶
青嶂逶邐僧家園含香珥筆皆耆舊謙挹自忘臺省尊¶
不令執簡候亭館直許擕手遊山樊忽驚列岫晚來碧¶
積雪洗盡煙嵐昏碧波廻嶼三山轉丹檻繞郭千艘屯¶
華鑣躞蹀徇沙歩大斾粲錯輝松門樛枝競騖龍蛇勢¶
折幹不没風霆痕相重古殿倚巖腹别作新徑縈雲根¶
目傷平楚虞帝魄情多思逺聊開尊脆絲細管逐歌颺¶
畫鼓繡靴隨節飜鏘金七言凌老杜入木三法蟠高軒¶
嗟予絶倒久不和忍復感慨論元元¶
<pb:KR2k0046_WYG_085-15a>¶
　　使南海道長沙題道林嶽麓二寺　唐　扶¶
道林嶽麓仲與昆卓犖請從先後論松根踏雪三十歩¶
始見大屋開山門泉清或戲蛟龍窟殿豁數盡髙㠶掀¶
即今異鳥聲不斷聞道看花春更繁從容一衲分若有¶
蕭瑟兩髩吾能髠逢迎侯伯轉覺貴膜拜佛像心加尊¶
稍揖英皇頮濃淚試與屈賈招清魂荒唐大樹悉柟桂¶
細碎小草多蘭蓀沙彌去學五印字靜女來懸千尺幡¶
主人念我塵眼昏半夜號令期至暾遲回雖得上畫舫¶
<pb:KR2k0046_WYG_085-15b>¶
羇紲不敢言緑尊兩祠物色採拾盡壁間杜甫原少恩¶
晩來光彩更騰射筆鋒正健如何吞¶
　　道林寺　　　　　　　　　　　崔　珏¶
臨湘之濵嶽之麓西有松寺東岸無松風千里擺不斷¶
竹泉瀉入千僧厨宏梁大棟何足貴山寺雅有山泉俱¶
四時惟憂不敢入燭龍安敢停斯須逺公池上種何物¶
碧羅扇底紅鯉魚香閣朝鳴大法鼓天宫夜轉三乘書¶
野花市井栽不著山鷄飲啄聲相呼金檻僧廻歩歩影¶
<pb:KR2k0046_WYG_085-16a>¶
石盆水濺聯聯珠北臨高處日當午舉手欲摸黄金烏¶
遥江大船小於葉逺林雜樹齊如蔬潭州城郭在何處東¶
邊一片青糢糊長卿之問久寂寞五言七言夸規模我¶
吟杜詩清入骨灌頂何必須醍醐¶
　宋¶
　　武昌西山竝序　　　　　　　　蘇　軾¶
　　　嘉祐中翰林學士承㫖鄧公聖求為武昌令常¶
　　　遊寒溪西山山中人至今能言之軾謫居黄岡¶
<pb:KR2k0046_WYG_085-16b>¶
　　　與武昌相望亦常往來溪山間元祐元年十一¶
　　　月二十九日考試館職與聖求㑹宿玉堂偶話¶
　　　舊事聖求嘗作元次山窪樽銘刻之巖石因為¶
　　　此詩請聖求同賦當以遺邑人使刻之銘側¶
春江緑漲蒲萄醅武昌官桞知誰栽憶從樊口載春酒¶
歩上西山㝷野梅西山一上十五里風駕兩腋飛崔嵬¶
同遊困卧九曲嶺褰衣獨到吳王臺中原北望在何許¶
但見落日低黄埃歸來解劍亭前路蒼崖半入雲濤¶
<pb:KR2k0046_WYG_085-17a>¶
堆浪翁醉處今尚在石臼杯飲無罇罍爾來古意誰復¶
嗣公有妙語留山隈至今好事餘草棘常恐野火燒蒼¶
苔當時相望不可見玉堂正對金鑾開豈知白首同夜¶
直卧看椽燭高花摧江邊曉夢忽驚斷銅環玉鎖鳴春¶
雷山人帳空猿鶴怨江湖水生鴻雁來請公作詩寄父¶
老往和萬壑松風哀¶
　　花光仲仁出秦少游蘇東坡詩卷思兩國士不可¶
　　　復見開巻歎絶因花光為我作梅數枝及畫煙¶
<pb:KR2k0046_WYG_085-17b>¶
　　　外逺山追少游韻記末　　　　黄庭堅¶
夢蝶真人貌黄槁籬落逢花須醉倒雅聞花光能畫梅¶
更乞一枝洗煩惱扶持愛梅說道理自許牛頭叅巳蚤¶
長眠橘州風雨寒今日梅開向誰好何况東坡成古丘¶
不復龍蛇看揮掃我向湖南更嶺南繫船來近花光老¶
歎息斯人不可見喜我未學霜前草畫盡南枝與北枝¶
更作千峯倚晴昊¶
　　太平寺慈氏閣　　　　　　　　黄庭堅¶
<pb:KR2k0046_WYG_085-18a>¶
青玻瓈盆插千岑湘江水清無古今何處拭目窮表裏¶
太平飛閣暫登臨朝陽不聞皂盖下愚溪但見古木隂¶
誰與洗滌懐古恨坐有佳客非孤斟¶
　　岳陽書事　　　　　　　　　　楊　時¶
洞庭水落洲渚出疊翠疎峯逺煙没重樓百尺壓髙城¶
畫棟沉沉倚天闕湖光上下天水融中以日月分西東¶
氣凌雲夢吞八九欲與渤海爭雌雄澄瀾無風雨新霽¶
一目萬頃磨青銅琉璃夜影貯星漢騎鯨巳在銀河中¶
<pb:KR2k0046_WYG_085-18b>¶
湘妃帝子昔何許但有林壑浮青空蒼梧雲深不可見¶
遺恨千古嗟何窮須臾晦冥忽異色風怒濤飜際天黒¶
乘陵瀨壑走魑魅渟滀百怪誰能測忽看舟子玩行險¶
更欲飛㠶借風力安得晴雲萬里開依舊寒光浸虚碧¶
　　黄陵廟　　　　　　　　　　　蘇　軾¶
江邊石壁高無路上有黄牛不服箱廟前行客拜且舞¶
擊鼓吹簫屠白羊山下耕牛荒磽确兩耳磨厓四蹄濕¶
青芻三束長苦饑仰看黄牛安可及¶
<pb:KR2k0046_WYG_085-19a>¶
　　題五士遊嶽麓　　　　　　　　張　栻¶
閉門六月汗如雨出門褦襶紛塵土文書堆案曲肱卧¶
夢逐征鴻過前浦西山突兀不可忘勇徃政須求快覩¶
朝暾未升起微風中流咿啞挾鳴櫓長林秀色巳在望¶
有如出語見肝腑意行愛此松隂直眼明還喜碑字古¶
高低梵釋看幽居深隠仙家開閟宇忽看宫墻髙十丈¶
學宫峩峩起鄒魯斯文政倚講磨切石室重新豈無補¶
危梯直上不作難横欄截出可下俯惟兹翼軫一都㑹¶
<pb:KR2k0046_WYG_085-19b>¶
往事繁華雜歌舞變遷反覆寧重論昔日樓臺連宿莽¶
邇來人物頗還舊豈止十年此生聚泉流且循除華表¶
鶴來語炎風知不到山林茗盌蒲團對香縷鼎來杖履¶
皆勝引季也亦復同歩武洛陽年少共白頭三閭大夫¶
良自苦一笑便覺真理存高談豈畏丞卿怒不圖畫僧¶
聖得知貌與兒童作夸詡請君為我添草堂風雨瀟湘¶
守環堵¶
　　荆州歌　　　　　　　　　　　陸　游¶
<pb:KR2k0046_WYG_085-20a>¶
楚江鱗鱗緑如釀衘尾江邊繫朱舫東征打鼔挂髙㠶¶
西上徜徉聨百丈伏波古廟占好風武昌白帝在眼中¶
倚樓兒女笑迎客清歌未盡千觴空沙頭巷陌三千家¶
煙雨冥冥開橘花峽人住多楚人少上鐺爭入茱萸茶¶
　明¶
　　赤壁歌　　　　　　　　　　　方孝儒¶
東夏口西武昌赤壁峭絶當中央奸雄將軍氣盖世敗¶
卒零落慚周郎得鱸魚沽美酒就黄州謁蘇子謫向江¶
<pb:KR2k0046_WYG_085-20b>¶
湖動星斗噫歔欷曹公氣勢蘇子文章人物銷鑠塵跡¶
荒凉惟有江水千古萬古共流長¶
　　鹿門山　　　　　　　　　　　薛　瑄¶
西來漢水浸山根舟人云此是鹿門峭壁蒼蒼石色古¶
曲逕杳杳藤蘿昏亂峯幽谷不知數底是龎公栖隠處¶
含情一嘯江風清雙櫓急摇下灘去¶
　　雲溪古松歌　　　　　　　　　何景明¶
岳州地多古松樹千株萬株植官路故老猶能記嵗年¶
<pb:KR2k0046_WYG_085-21a>¶
行人不解知朝暮臨江西來煙霧起夾谷連山一百里¶
黛色寒通七澤雲秋聲夜捲三江水郡城之北江水東¶
鄂王祠廟丹青空英雄為謨本宏逺古木至今多烈風¶
忠魂義魄知何在故物依然見遺愛繁枝百世人不剪¶
直氣千尋我當拜六月前過蒲圻城古松隂中三日行¶
空山倒樹雷雨黑盛夏常貯炎風清郵亭傳舍總蕭瑟¶
鬱抱煩襟亦飄逸廻巖峭壁奔洪濤老蔓長藤飜白日¶
只今復向巴丘道野草漸多松漸少仄徑孤根半蝕苔¶
<pb:KR2k0046_WYG_085-21b>¶
夕陽幾樹空垂蔦昔時所見合抱材斷枝落葉隨蒿萊¶
過客山中想清籟行徒道上愁黄埃輦山輿嶺萬千重¶
半作豪家樓上棟古人之力今人勞大厦明堂不得用¶
年年官吏催斧斤故老雖怒那敢嗔傍枝出地子成樹¶
野婦山樵摧作薪驛前數幹聊可數我復見之再三撫¶
霜皮露甲如虬蟠霧鬛煙鬟學龍舞隂森氣象凜猶昔¶
翠色長標不可侮荒林曠野識者稀終為誰家起廊廡¶
囘首鄂廟秋山阿廟前之樹無髙柯鬼神呵䕶亦徒爾¶
<pb:KR2k0046_WYG_085-22a>¶
英靈不返將如何逢人且無怨摇落志士胡為傷轗軻¶
君看世事盡如此㧞劍聽我松前歌¶
　　送劉大夏歸東山草堂歌　　　　李夢陽¶
東山有草堂縹緲雲嶠孤前對祝融峯下瞰巴陵湖明¶
公昔時此堂居麋鹿熊豕當窗趨洞庭日落風浪湧倒¶
影射堂堂欲動慘淡惟聞紫芝曲獨善不救蒼生哭先¶
帝親裁五色詔老僧曽受三朝禄此時四郊多戰聲曵¶
履謁帝登承明謝安笑却淮淝敵韋臯坐測氐羌兵九¶
<pb:KR2k0046_WYG_085-22b>¶
重移榻數召見夾城日髙未下殿英謀宻語人不知左¶
右微聞至尊羨自從龍去不可攀公亦卧病思東山湘¶
娥含笑倚竹立山鬼窈窕堂之側上書告老只欲歸聖¶
㫖優容意悽惻内府盤螭縷金織賜出傾朝皆動色白¶
金之鋌紅票記寳鈔生硬鴉翎黒崇文城外水雲白是¶
日觀者塗路塞城中冠盖盡追送塵埃不見長安陌人¶
生富貴豈有極男兒要在能死國不爾抽身早亦得君¶
不見漢二疏千載想慕傳畫圖即如草堂何處無禄食¶
<pb:KR2k0046_WYG_085-23a>¶
靦竊胡為乎乃知我公真丈夫嗚呼乃知我公真丈夫¶
　　送王公濟歸武昌歌　　　　　　李東陽¶
武昌何雄哉髙藩巨鎮天為開舜遣神功下疏鑿始見¶
長江大漢衮衮從空來連山奔騰若奔馬三十六磯水¶
如瀉平川𣺌渺原茫茫瞥視孤城如一瓦英雄割據三¶
千年聖代乾坤盡陶冶翬飛井絡周沓平其間不獨帆¶
檣往來者吾嘗南遊呉西入楚登胭脂望鸚鵡夜月山¶
横赤壁坡晴沙日射黄金浦是時懐故鄉吊前古吳周¶
<pb:KR2k0046_WYG_085-23b>¶
黄晉陶庾姦如曹瞞猥黄祖餘子碌碌安足數方今修¶
文復偃武家詩書士冠組地靈人傑真快覩予獨無能¶
愧鄉土王君磊落人中豪十年書劍隨遊遨撫揮七絃¶
動流水㸃染萬象歸秋毫有時縱筆作詞賦出入經史¶
窺風騷豈徒文思比唐勃應遣頌聲如漢褒南宫宋舉¶
不一薦駿馬未脱鹽車勞君今拂衣去京闕瀛海浩蕩¶
蓬山髙髙歌向空空宇濶白日鼔枻凌風濤昔作鳯朝¶
陽今為鶴鳴臯擕手欲止之江流正滔滔丈夫離别各¶
<pb:KR2k0046_WYG_085-24a>¶
有志不學世上兒女聲嗷嗷贈君明月為鈎虹作線歸¶
向江頭掣巨鰲¶
　　鐔上送僧歸衡山　　　　　　　林　鴻¶
上人孤閒似野鶴十五出家住衡嶽說法能超最上乘¶
持心不受羣疑縛世上誰知來去蹤南窺大華北遊嵩¶
衲經雁宕千峯雪定入峨嵋夜半鐘於今戒臈青松古¶
猶戀慈航到東土楊桞舟中九曲雲筍皮笠上三山雨¶
昨夜歸心繞楚天西風杖錫又茫然化龍潭畔清秋别¶
<pb:KR2k0046_WYG_085-24b>¶
回鴈峯頭舊日禪¶
　　禹碑歌有序　　　　　　　　　楊　慎¶
　　　禹碑在衡山絶頂韓文公詩云云詳詩語始終¶
　　　公盖至其地矣未見其碑也所謂青字赤石之¶
　　　形模蝌蚪鸞鳯之㸃畫述道士口語耳若見之¶
　　　矣發揮稱贊豈在石鼔下哉迨宋朱張同遊南¶
　　　嶽訪求復不獲其後晦翁著韓文考異遂謂衡¶
　　　山實無此碑反以韓詩為傳聞之誤再考六一¶
<pb:KR2k0046_WYG_085-25a>¶
　　　集古録趙明誠金石録鄭漁仲金石畧之三家¶
　　　者古刻臚列獨不見所謂禹碑者則自昔好古¶
　　　者流得見是刻者亦罕矣碧泉張季文得墨本¶
　　　於楚持以貺予予乃撫巻而歎曰嗟乎韓公所¶
　　　謂事嚴跡閟鬼莫窺者信乎不然何三千餘年¶
　　　而完整無泐如此何昔之晦何今之顯晦者何¶
　　　或翳之顯者何或啟之神飫吾嗜不必以生世太¶
　　　晚為恨也巳作禹碑歌以紀之雖孱下之詞不¶
<pb:KR2k0046_WYG_085-25b>¶
　　　足以影响韓蘇然闡幽蒐竒繼絶表微固亦二¶
　　　公之雅意乎¶
神禹碑在岣嶁尖祝融之峯凌朱炎龍畫傍分結搆古¶
螺書匾刻戈鋒銛萬八千丈不可上仙扃靈鑰幽以潛¶
昌黎南遷曽一過紛披芙蓉搴水簾天柱夜瞰星辰下¶
雲堂朝見陽輝暹追尋夏載赤石峻封埋古刻蒼苔黏¶
拳科倒薤形已近鸞飄鳯泊詞何纎墨本流傳世應罕¶
青字名狀人空瞻永叔明誠及夾漈集古金石窮該兼¶
<pb:KR2k0046_WYG_085-26a>¶
臚列箴銘暨欵識横陳&KR2218;□和釡&KR1092;胡為至寶反棄置¶
捃摭磨蟻捐烏蟾又聞朱張遊嶽麓霽雪天風飄佩襜¶
搜竒索秘跡欲徧舂唱撞和詩無厭七日﨑嶇信有覿¶
一字膏馥寧忘拈非闗嵽嵲阻登陟定是藤葛籠窺覘好¶
古予生嗟太晚拜嘉君貺情深忺老眼増明若發覆尺¶
喙禁斷如交箝七十七字挐螭虎三千餘嵗叢蛇蚺憶¶
昔乾坤漏息壤蕩析蒸庶依笭摻帝嗟懐襄咨文命卿¶
佐洚洞分憂惔洲并渚混没營窟鳥迹獸迒交門檐朅¶
<pb:KR2k0046_WYG_085-26b>¶
來南雲又北夢直罄西被仍東漸黄熊三足變鮌服白¶
狐九尾歌龎袡後乘包湖受玉籙前列温洛呈疇占永¶
奔竄舞那辭胝平成天地尤垂謙華嶽泰衡祗平定鬱¶
塞昏徙逃禺噞文章絢爛懸日月風雪呵䕶環屏黔君¶
不見周原石鼓半巳泐秦垌詛楚今皆殱此碑雖存豈¶
易得障有嵐靄峰嵁巗跫音夐絶挂藜藿弔影䬃瑟森¶
櫹柟湘娥遺佩冷斑竹山鬼結旗零翠蘝造物精英忌¶
發洩祗恐羽化難留淹欲摹墨本鐫崖壁要使好事傳¶
<pb:KR2k0046_WYG_085-27a>¶
緗縑著書重訂琳琅譜裝帖新耀瓊瑶籖麝煤輕翰蟬¶
翄搨煩君再寄西飛鶼¶
　　武當歌　　　　　　　　　　　王世貞¶
黒帝不卧𤣥㝠宫再佐眞人燕薊中乾坤道盡出壬午¶
日月重朗開屯䝉人間大小七十戰一勝業巳歸神功¶
久從北極受尊號却向西方稱寓公武當萬古鬱未吐¶
得吐居然壓華嵩是時豈獨疲荆襄雍豫梁益皆為忙¶
少府如流下白撰蜀江截雲排豫章太和絶頂化成似¶
<pb:KR2k0046_WYG_085-27b>¶
玉虚彷彿秦阿房南巖宏竒紫霞麗甘泉九成差可當¶
十年二百萬人力一一捨置空山傍嗚呼英雄御世故¶
多術卜鬼探符皆恍惚不聞成祖帝王鬚曽借元天師¶
相髮漢武空邀王母過髙真不顯宋宣和功名雖盛毋¶
乃晚混沌時來當奈何¶
　　登岳陽樓望君山　　　　　　　楊　基¶
洞庭無煙晚風定春水平鋪如練淨君山一㸃望中青¶
湘女梳頭對明鏡鏡裏芙蓉夜不收水光山色兩悠悠¶
<pb:KR2k0046_WYG_085-28a>¶
直教流下春江去消得巴陵萬古愁¶
　　輓熊烈女　　　　　　　　　　梅國楨¶
貞也二遊廣漠野眼中有淚不易灑誰家有女節獨苦¶
驚看不覺淚如雨百年恩愛在結盟結盟為重恩愛輕¶
一朝夫壻不可活我身可許股可割割股事夫即以身¶
肯令夫死從别人以口齧土土欲摧天地為我収塵埃¶
以頭觸棺棺欲裂棺上殷殷頭上血血汚麻繩還自縊¶
其如親戚紛相衛便生只有灰中燼可憐對面不相信¶
<pb:KR2k0046_WYG_085-28b>¶
曉來含淚若為粧起向阿姑與爺孃我今從爾勿復憂¶
但令獨處守即休回身闔户聲吼吼天地反覆山川走¶
又如雷電砰&KR1503;風雨駛破門巳作觸柱死自古豈無臣¶
之忠高牙大纛金門通又豈無婦之節合歡雙帶同心¶
結豈如女未入夫門生死尋常由一言首陽之薇空復¶
青汨羅千載流濁涇倐忽綱常標閫閾頓令山水生顔¶
色男兒拚此七尺軀龍逢比干俱丈夫仰天血泪墮肝¶
膽一滴能教滄海枯¶
<pb:KR2k0046_WYG_085-29a>¶
　　天柱峯觀月出歌　　　　　　　徐學謨¶
虹橋誰鎻千尺鐵天梯雲棧開嶻嶪飛鳥廻翔鎩羽翰¶
輕身直上雲霄闕紫霞山人白羽裳絳節飄飄羅我旁¶
松濤䬃䬃捲煙霧雙童把贈明月光東林猿啼西虎嘯¶
箕坐風頭欲狂呌不知三界𣺌何許俯視㝠濛通一竅¶
千山萬山森㦸排小星大星當面廻光芒盪射天河倒¶
欲與濁世洗浮埃太華如拳江漢立醉來翻覺天地窄¶
振衣千仞歌者誰南紀飄零老賔客¶
<pb:KR2k0046_WYG_085-29b>¶
　　客星山歌　　　　　　　　　　黄　溥¶
清江之山天下竒客星屹立無與齊低處猶疑紅日近¶
高處恍覺青天低羣峯落落何嶻嶪欲斷不斷如擘鐵¶
雲邊樹色自逺近雨後嵐光靡斷絶千巒萬岫勢壓天¶
慿凌五嶽冠山川白鶴元猿嵗相促幽花野草爭春妍¶
孤高自是施之望左右羣山皆近讓瀑流不數廬山雄¶
奔騰直下三千丈丹崖翠壁高重重閬風元圃疑相通¶
避俗豈無曠世土採芝應有商山翁君不見太白天上¶
<pb:KR2k0046_WYG_085-30a>¶
僊謫僊於此曽盤旋君不見涪翁千載士居黔未必不¶
遊此到處景物皆品題何事茲山無一詩山川秘靈豈¶
待時後三百年來何遲勝跡一一探索遍前哲敢企同¶
襟期我有紫霞想欲賦汗漫遊呼風乘雲駕黄鶴扶摇¶
直上最上頭萬里銀河可飛越遨遊擬叩玉皇闕下與¶
濁世掃粃糠上抉雲霧扶日月功成追逐浮邱翁𡨕鴻杳¶
杳秋濛濛便欲與君飲一斗醉後㧞劍砍取十二青芙蓉¶
　　古荆篇　　　　　　　　　　　　袁宏道¶
<pb:KR2k0046_WYG_085-30b>¶
年年三月飛桃花楚王宫裏度繁華雲連蜀道三千里¶
桞拂江隄十萬家丹樓繡幌巢飛燕青閣文窗起睡鵶¶
鵶歸燕語等閒度不計江城春草暮東風香吐合歡花¶
落日烏啼相思樹王孫挾彈郢門西少年借宿章臺路¶
少年矯矯名都兒雕鞍朱勒黄金覊採桑陌上青絲籠¶
紅粉樓中白紵詞白紵綠水為君起青春環佩如流水¶
東城絲管接西城相府豪華壓朱邸俠客飛鷹古道傍¶
佳人賣笑垂楊裏垂楊二月隠朱樓家家宴喜樓上頭¶
<pb:KR2k0046_WYG_085-31a>¶
綦舃喧填朝送酒管絃嘈襍夜藏鈎繁絃急管夜初䦨¶
惜花少女怨春殘桃花灧灧歌成血蘭炷漫漫火送寒¶
曉風楊桞菖蒲浦秋月梧桐金井欄秋月春花無斷絶¶
門前郁李九廻折願作陽臺雨後雲誰憐洛水風中雪¶
陽臺洛水夢空長那似娼家玳瑁牀選得東家佳姊妹¶
延却西第好兒郎織成錦席迷蝴蝶種得青梧棲鳯凰¶
遊人戀戀無窮巳踏遍江城春萬里只觧賔從集似雲¶
那惜年光去如矢花開花落逈生愁郢樹鄢雲幾度秋¶
<pb:KR2k0046_WYG_085-31b>¶
霍氏功名成夢寐梁王臺館空山邱榮枯翻復竟何言¶
昨宵弱水今崑崙無人更哭西州路有雀還登翟氏門¶
漢恩何淺天何窄百年冠盖盡蕭索昔時嘘氣成煙雲¶
今朝失勢委泥礫青娥皓齒嫁何人金牀玉几為誰作¶
巳矣哉歸去來楚國非無寶荆山空自哀君看白雪陽¶
春調千載還推作賦才¶
　　登黄鶴樓次李西涯相國韻　　　龔三益¶
仙人到處堪棲泊幻出白雲與黄鶴鶴去樓空事若何¶
<pb:KR2k0046_WYG_085-32a>¶
江天一望成寥廓蛇盤龜鎻誰開鑿鳯凰鸚鵡相纒絡戞¶
羽廻翔仙棗亭振衣俯視晴川閣隔江大别起孤峯蛟¶
龍䟦浪馮夷宫㠶檣逺自五湖至煙霞暗與三湘通襟¶
帶高深浩無極慿䦨䬃䬃生雄風屈原宋玉乆不作獨¶
有崔顥稱詩翁朝來銜命羅羣彦棘闈深鎻秋過半藟¶
草千齡伴藥籠丹砂五色凝柔翰物色由來重楚材江¶
山隠隠菁華見白華聊辭瞇目譏熊湘倘復開生面兹¶
辰把臂共登臨願借并刀裁疋練釃酒還招跨鶴人冉¶
<pb:KR2k0046_WYG_085-32b>¶
冉乘雲下霄漢¶
皇清¶
　　恭賦¶
聖謨神武永清朔漠歌　　　　　　　熊賜履¶
聖主乘乾御八極物阜民康兵氣熄三十六春觧澤滂¶
　　九雨十風皆¶
帝力東盡若木西流沙瀛海炎荒竝笻僰車書玉帛萬¶
　　方同鑿齒雕題修貢職六服承流六宇和¶
<pb:KR2k0046_WYG_085-33a>¶
皇上有道天休殖蠢爾妖魔厄魯特咷號邊陲等烏弋¶
　　貪狼起自蔥嶺西一路瓜沙被蠶食蠶食鴟張轉¶
　　朔方蚩尤有衆挽弓强角聲一動天山黒亂草纒¶
　　麻秋雨傷二十年來狂逐塊昬昬豕突侵我疆¶
天子赫然斯震怒¶
六龍時邁整戎行虎賁三千隨¶
玉輦貔貅百萬列龍驤九天九地誰能測七歩七伐總¶
　　難量雲移豹尾馳¶
<pb:KR2k0046_WYG_085-33b>¶
天仗日繞麟旗擁¶
御韁¶
天朝¶
天子從天降穴中螻蟻復何望鼉鼓淵淵山嶽撼霹靂¶
　　一陣揮天狼¶
皇威既震豺狐走京觀崔嵬瘞羣醜遊魂一息釡底餘¶
　　大樹將軍姑留守六軍齊唱凱歌行¶
御駕回鑾干羽迎白雁上林隨鵷舞鈞天樂奏泰階平¶
<pb:KR2k0046_WYG_085-34a>¶
天子殷殷動顔色欃槍未净猶蟊蠈獫狁已興六月師¶
　　鬼方寧惜三年克八月霜飛九月寒¶
君王又跨紫金鞍雪花如席霑貂衮三軍挾纊翠裘單¶
指揮千障¶
詔書頻赤翟青羌爭趨迎受降城外受降城閫外備聞¶
天子令賊頭首竄太狐疑賒死執迷無人性居庸關路¶
　　暮雲黄萬姓迎¶
鑾倍歡慶今年春月乳鶯飛邊桞青青塞草肥大同城¶
<pb:KR2k0046_WYG_085-34b>¶
　　上軍如堵不翦樓蘭誓不歸金微嚦嚦吹鈴籥又¶
　　見¶
六龍過萬壑亂山高下入雲中姑衍峯頭鋪帷幕噶賊¶
　　聞之心膽寒蕃兒逆豎千羣縛破巢之下無完卵¶
　　凄凄夜月焉支落千金購得宛王頭野馬明駝紛¶
　　籠絡㨗書宣布萬人歡此賊一除天下樂黄河曲¶
　　曲¶
御舟看蔀屋承¶
<pb:KR2k0046_WYG_085-35a>¶
恩淚䦨干玉門闗外春光滿賀䦨山頭紫霧團振旅班¶
　　師¶
天顔喜¶
龍軿如在烟霞裏黄花戍内罷新城紫荆臺畔除髙壘¶
　　從茲寰宇樂清平億萬斯年綏福履¶
告成飲至集彤廷獻馘稱觴勒青史¶
帝德廣運本難名神尭之後我¶
皇比我¶
<pb:KR2k0046_WYG_085-35b>¶
皇功高心彌下保泰持盈常如此只今佳氣滿皇州龍¶
　　馬器車海屋流騶虞在郊鸑鷟舞嘉禾瑞麥年年¶
　　收年年布榖催耕趣五榖豐登調玉燭玉燭光調¶
　　四海寧萬嵗千秋太平曲¶
　　登木蘭山　　　　　　　　　　姚䋲虞¶
　木蘭峻削青天中上依帝座呼吸通南經灄水滙江¶
　漢石蘿翠竹摇春風破石撐空僅一線懸岩直下凌空¶
　同紫梯翠嶂不可捫丹煙寂厯寒雲東淮南雞犬無¶
<pb:KR2k0046_WYG_085-36a>¶
　踪跡自當赤脚踏鴻濛¶
　　後屯營隄數並序　　　　　　　王又旦¶
　　　嵗戊申漢水決潛之屯營灣十一月興築既作詩¶
　　　以紀其事時荆人郢人議協築郡縣㑹勘互有¶
　　　推委各持一論甚堅工既興屢促荆人不應至¶
　　　八年四月二十九日又決而荆亦為魚矣此隄¶
　　　數年巳三潰因悼居人之逃散且棄成勞也作¶
　　　後屯營隄歎¶
<pb:KR2k0046_WYG_085-36b>¶
　四月月晦北風急十日淫雨地軸濕堤上人家愁相¶
　向𣺌瀰一䧟嗟何及須臾坼裂雲散亂蛟龍震怒波¶
　濤入搴茭枕壁吾不能低頭墮淚江頭立¶
　　又¶
　號□乘勝白日伏大麥萬頃看將熟欲穫不穫付馮¶
　彝老蛟得意上高木嗚呼一堤潰三載有田不勞植¶
　嘉榖流亡猶厪官長憂今年堤決無人哭¶
　　黄鶴樓　　　　　　　　　　　李為霖¶
<pb:KR2k0046_WYG_085-37a>¶
　蛇山之首漢江尾危樓嶻嶪竒且偉勢如鳥革如翬¶
　飛上去青天咫尺幾風雨户牖臨空開簷牙八面生¶
　莓苔直指青霄燕影落倒入長江蛟陣回晴川髙閣¶
　遥相峙芙蓉花外漢陽市賈客操舟逐逝波望中有¶
　若軒與輊巍峩大别踞其西東接高觀煙樹齊更上¶
　層樓窮醉眼置身天際衆山低俯睇江河日東下千¶
　里㠶檣怒濤㵼一聲欸乃起汀洲幾㸃漁燈明子夜¶
　夜深有客獨慿樓明月飛來樓上頭金楹斜出天河¶
<pb:KR2k0046_WYG_085-37b>¶
　近晢晢檐前星欲流武昌城裏十萬户煙火霏微難¶
　指數迷離不辨楚王宫波明疑是滋陽渚南樓勝事¶
　不可追七重九柱亦何為玉笛飛聲到樓角江淮人¶
　動楚天悲爛漫題詩滿亭側誰云有景道不得嘯歌¶
　忽覺天地寛冷然欲生乘風翼鸚鵡洲沉古渡前黄¶
　鵠磯頭酒斾懸安得歸來同白鶴吹笙重見緱山巔¶
　　沮漲吟　　　　　　　　　　　楊州彦¶
　西潭昨夜老蛟怒黒雲翻落秋霖注雷啣一𣲖雨聲¶
<pb:KR2k0046_WYG_085-38a>¶
　飛千溪萬壑奔不住黄河水色灔澦波移來没却臨¶
　沮路細魚顚倒駭洪濤巨鱉車翻失故歩疑如三家¶
　村裡兒乍踏都城生恐怖洄湍蝕岸入流沙横流直¶
　下拔根樹土不勝水木不生遂使五行愆氣數野航¶
　如葉競先登逢人舌敝公無渡眼花逐浪掉頭看怪¶
　底一聲生雲霧¶
　　晴川補樹詞為毛㑹建　　　　　夏嘉瑞¶
　古人好竒立勝事誰於其中定坐位河山不老風雨¶
<pb:KR2k0046_WYG_085-38b>¶
　尊鬼匠神工走魑魅晴川厯厯漢陽樹司勲實錄此¶
　七字至今樹往司勲存譬彼叔偉以鶴誌樓臺邸第¶
　半荒煙老兎寒䲭窮即次樹影婆娑返太空雲山凄¶
　斷白日費神開其心托毛子定我千年舊布置啟辟¶
　修明幾晦明灌栵檉椐以漸致蓊然蒼碧徧郊原春¶
　温秋肅四時備如龍㸃睛獺粧額造物不至人事至¶
　天涯知巳共流連只合榜曰毛子賜我思種竹非一¶
　處其中手眼各自出子猷種竹於借居君謨官舍松¶
<pb:KR2k0046_WYG_085-39a>¶
　成肆鵠山仙棗洪山柏梅塢桞堤如列幟樹之創者¶
　有其人樹之補者誰其嗣今人視昔後視今請以予¶
　詩作外記¶
　　開雲樓懐古　　　　　　　　　彭　齡¶
　危樓俯視衡城小下有廻瀾湘水遶誰家門户不囂¶
　塵冠盖車騎康莊道雉堞參差邇祝融千秋瞻拜古¶
　行宫畵壁蒼黒苔蘚老唐虞望秩至今崇慷慨倚樓¶
　多興寄却憶昌黎開雲事精誠淵黙感神明詞賦奥¶
<pb:KR2k0046_WYG_085-39b>¶
　𣺌探天地浮雲靈似鱷魚多開雲巳事諒無訛鱷魚¶
　一去潮陽靜雲往雲來不可定安得昌黎筆長在一掃¶
　萬古雲靉靆¶
　　青玉壇　　　　　　　　　　　彭　齡¶
　　　在祝融峯下有小徑左右臨深壑俗名試心橋¶
　　　最險過此方逹青玉壇遊者怯焉¶
　紫霞三秀青玉壇鬱紆煙雲隠射干咫尺渾如蜀道¶
　難漫說贑水皇恐灘我學前賢守身完况無扶摇助¶
<pb:KR2k0046_WYG_085-40a>¶
　羽翰我所主者此心丹偶然履險心安安我來青玉¶
　壇上立賺得煙雲千萬級¶
　　月夜歩雷溪　　　　　　　　　彭　齡¶
　湘水洣水水合襟平沙逺望白雲潯灘石稜稜日夜¶
　吟石鐘之山浪劇侵笑盡往古幾銷沉秋高天清月¶
　色淫衆水競獻光淺深湘妃月姊孤單心到此同調¶
　緑綺琴更疑屈宋有嗣音招魂獨夜愁難任¶
　　水簾洞　　　　　　　　　　　彭　齡¶
<pb:KR2k0046_WYG_085-40b>¶
　竒峰銳剷銀河漏半天瀉下飛濤吼泉聲石勢天馬¶
　行電掣雷轟老蛟鬬可憐龍女長寡棲繅絲愁聽烏¶
　夜啼鮫綃一幅掛洞府洞口明月照琉璃¶
　　西爽　　　　　　　　　　　　毛會建¶
　　　庚子初夏余西崖夏人淑於黄鶴之西岩得西¶
　　　爽二字石碣書法遒古非近時人筆相期結亭¶
　　　其上因賦此以贊决之也¶
　天髙地下河山邈齷齪滿前人易老何當一氣相周¶
<pb:KR2k0046_WYG_085-41a>¶
　旋惟有長空淨如掃此氣四空同不磨長庚映之益¶
　光皦有時逼人睂宇間霜稜日角常矯矯有時注人¶
　胸臆中氷壺玉尺常皎皎我遊黄鶴凡幾年鵠城石¶
　鏡恣探討曽聞岩畔有竒字西爽勒石當空窅蘚蝕¶
　虫斑字剥落土花瘞影不可考余子夏子日捜竒忽¶
　然見之白雲表峭壁周遭如割方照人光潔同裂縞¶
　兩字崢嶸不盈尺漏㾗釵脚都完好不盡人地不盡¶
　年一片精魂成紹繚信如此氣堅不磨入石千齡靜¶
<pb:KR2k0046_WYG_085-41b>¶
　相保二公好事復躭詩大言小言皆絶倒更許他時¶
　為結亭翼然端不讓仙棗我昔&KR1174;嶁訪禹碑摹刻大¶
　别稱工巧湧月髙臺近咫尺曹公落筆非草草從此¶
　隔江還鼎峙沐日浴月是三島白雲黄鶴任去來永¶
　為河山作琛寶詩成與爾傾百觴目光四射天地小¶
　　贈王侗葊　　　　　　　　　　黄利通¶
　我觀天地之大也文人往往談風雅漢魏三唐宋元¶
　明詩巻何多才何寡墨池如海紙竟天苦欲自附古¶
<pb:KR2k0046_WYG_085-42a>¶
　作者不有横截今古之竒才總然顚沛騷壇下永寧¶
　高士王先輩少負詩名罕其配世家英絶早升堂千¶
　人萬人皆自廢荏苒卅載困諸生八陣空教縱復横¶
　同學少年方建節(李嵩/岑)先生一第竟無成詩能窮人¶
　窮益工牢騷羞與衆人同南面北城尋真樂消受霽¶
　月與光風長年待次貢春官蹇驢襆被上長安胸中¶
　詩與河山壯宫闕嵯峨縱大觀布衣暫作帝鄉客貴¶
　人滿目雲泥隔此心不染九陌塵此身懶過五侯宅¶
<pb:KR2k0046_WYG_085-42b>¶
　新詩一巻坐匡牀誰其賞者施(愚/山)與王(山/長)宋元之詩¶
　今得令獨許侗翁逼盛唐兩公當代之詩史一序一¶
　評屈一指有人知已真不恨先生從此歸休矣歸卧¶
　先人之草廬斷垣風雨無完居寂寞蒼苔人罕到窮¶
　年抱膝自晏如笥稿重將子細刪行行珠玉壓人寰¶
　一家言是千秋事筆削猶然付藕灣(張長/人)惜哉紫芝¶
　(劉千里芝/在堂集)白茅(顧赤方白/茅堂集)今已槁惟有藕灣稱遺老¶
　塗竄二典抹生民為公日夕窮蒐討今年我自齊昌¶
<pb:KR2k0046_WYG_085-43a>¶
　至欲向揚雲問難字豈料忘年愛不才相與賞竒析¶
　疑義斜陽樹杪為止宿床頭不厭酒頻漉先生不飲¶
　看人醉醉鄉中人何碌碌燈火裵回興未䦨檢得新¶
　編授余讀一讀再讀絶妙詞三君子(施王/張)皆不我欺¶
　彷彿新荷經雨後想見梅花破雪時更深月白幾忘¶
　眠命我索句寫長箋才子落筆在雲烟非曰能之願¶
　學焉自笑稱詩元草草知名之士眼中少所記古來¶
　詩人亦不多尺管窺天天豈小但記古詩中有刀劍¶
<pb:KR2k0046_WYG_085-43b>¶
　几杖之銘有南風卿雲之章請以虞帝為詩中帝請¶
　以周王為詩中王又記古詩中有零雨常華之作有¶
　龜山猗蘭之辭請以家相為詩中相請以先師為詩¶
　中師今與先生約敬奉三百五篇孔選定本為盟主¶
　詩傳詩序之賢坐兩廡後來誰堪陪末紀楚有屈宋¶
　晉有陶潛唐有李白與杜甫此外諸子但紛紛宫牆¶
　數仞皆不與願與先生詩中得妙悟不受三代以下¶
　詩人悟率意長吟筆有神胡為乎趨亦趨而歩亦歩¶
<pb:KR2k0046_WYG_085-44a>¶
　有時放眼乾坤内詩思忽豪舉當得玉環為我捧研¶
　飛燕為我起舞有時寸心苦未平慷慨欲誰語當得¶
　杜黙為我放聲正平為我撾鼓時而江山尋逸事雲¶
　樹寫閒心當得湘中老人為吹篴海上先生為鼓琴¶
　時而遊於方之外招招須我友當得王皇門下(葛白/叟)¶
　為布席匡山道人為沽酒噫吁嘻先生真能許吾否¶
　百篇何須飲一斗得之於心寓之手先生横矛躍馬¶
　導其前我屬&KR1060;鍵從其後不是詩聖亦詩狂先生真¶
<pb:KR2k0046_WYG_085-44b>¶
　能許吾否¶
　　月夜登赤壁戲柬張畊石胡羽彤兩孝亷¶
　　　　　　　　　　　　　　　　陳大章¶
　長江斷岸千仭懸吳楚一氣相廻旋岩前虬虎萬突¶
　兀怪籐老樹飛相攢窮秋靜夜莽蕭瑟而我支離攘¶
　臂乎其間舉頭不見横江鶴明月直掛西南天我來¶
　吳會山水窟金庭玉室長留連到此劃然一長嘯運¶
　斤五岳輕人寰觧衣醉倒呼玉局平地巳作羽化仙¶
<pb:KR2k0046_WYG_085-45a>¶
　燈火熹微人跡絶戍樓鼓角聲凄然張子工文室懸¶
　罄胡君授經厨無煙想見夜深耿不寐捜竒角勝聳¶
　兩肩徑擬襆被來問字嚴城咫尺尋無縁寒烏啞啞¶
　棲復起病眼强合心悁悁明朝握手應大笑定詫老¶
　狂殊未痊¶
　　過洞庭　　　　　　　　　　　夏立中¶
　天地形如卵就中誰開斵倚棹登鴻䝉勢若坐空殻¶
　當空白日浮又疑玉在璞八柱何穹窿二儀啟帟幄¶
<pb:KR2k0046_WYG_085-45b>¶
　世人每笑張騫幻安得乘槎到河漢今日㝠茫接太¶
　虚仰視河漢猶有岸天蕩蕩水悠悠鄉闗目斷不勝¶
　愁我來漢江溯流六百里萬山到此忽然止回顧君¶
　山數㸃青飄飄出没如萍芷淼然西望更無窮不識¶
　坤輿還有幾野霧天涯近悲風日暮催猋馳飛驟雨¶
　騰踏走驚雷巨靈怒逐千峯滚河伯奔鳴萬馬來我¶
　欲上觀開闢運更欲下捜刼灰燼長歎百年中擾擾¶
　勞方寸誰知竟日裏早巳窺絪緼窺絪緼在須臾致¶
<pb:KR2k0046_WYG_085-46a>¶
　身縹渺入雲衢此去更登衡岳頂堪嗟牖下書生終¶
　日觀天如在井¶
　　輓都閫宣忠烈　　　　　　　　張三異¶
　揚青史發皓齒都閫將軍英烈子坐鎮鄂城清似水¶
　四郊不見妖氛起軍容正資刁斗習豈意小醜如蝟¶
　集拔劍猖狂逐隊行九門大開兵不戢黒雲壓城城¶
　欲摧中丞見逼旂旄頽大聲疾呼百不應揮戈無復¶
　定蠻才勢促如縁木蹲躅空捫腹一木實難支枉效¶
<pb:KR2k0046_WYG_085-46b>¶
　秦庭哭壯氣彌天作陣雲忠肝視死如歸宿君不見¶
　眼光墮飲白七撚拳透背齦穿齒問誰擔爵報主恩¶
　問誰食禄為國死誰與名臣共殺身誰為都閫獨成¶
　仁青史芬宣將軍¶
　　衡邑隂雨連月自進山祀廟忽大晴霽次昌黎謁¶
　　　廟韻　　　　　　　　　　　吳士玉¶
　嶽雲疇昔開韓公衆峯突兀鴻濛中潛心黙感㨗若¶
　響意氣與嶽爭豪雄我行奉使來楚境重隂積晦知¶
<pb:KR2k0046_WYG_085-47a>¶
　安窮山邑候館駐使節中夜猶作雨與風飛檄致齋¶
　飭祀事精白竊覬神明通晨發忽喜煙霧散飄飄黄¶
　纛翻長空陣雲捲出五峯秀錦繡絢日春光融古松¶
　參差過嶽市仙璈導入朱陵宫¶
御書亭前呼嵩畢仰瞻¶
天藻雲霞紅齋房邃穆凜¶
帝訓矢誠與敬殫厥衷省牲維謹將事肅祼薦恪秉清¶
　明躬起視星芒燭殿宇神用享錫萬福同邦人連月¶
<pb:KR2k0046_WYG_085-47b>¶
　正祈霽豐穰有兆卜嵗終時暘曰乂應皇極小臣何¶
　力貪天功嶽色向晩轉澄碧纎翳淨絶無朦朧攜笻¶
　徑上祝融頂芙蓉紫盖隨西東¶
　　望嶽麓　　　　　　　　　　　涂天相¶
　衡嶽巨靈撐南服回雁為頭嶽麓足松杉千樹踝間¶
　毛怪石嶙峋脛骨蹙一臂能容千佛坐一掌卧抵湘¶
　水促秦王鞭之不肯行愚公徙之獨蹜蹜洞庭春雨¶
　溢湘江從容直下湘江浴脚跟跕定穏如山詎向紅¶
<pb:KR2k0046_WYG_085-48a>¶
　塵輕鹿鹿千巖萬壑血脉流指縫攢簇蒼筤谷寄語¶
　登臨選勝者細㝷筋節須彳亍莫將䠚歩亂飛揚怒¶
　觸山靈摇顛撲¶
　¶
　¶
　¶
　¶
　¶
<pb:KR2k0046_WYG_085-48b>¶
　¶
　¶
　¶
　¶
　¶
　¶
　¶
　湖廣通志卷八十五¶
