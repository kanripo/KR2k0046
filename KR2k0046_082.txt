# -*- mode: mandoku-view; -*-
#+TITLE: 湖廣通志
#+DATE: 2015-08-24 22:41:52.323680
#+PROPERTY: ID KR2k0046
#+PROPERTY: BASEEDITION WYG    
#+PROPERTY: JUAN 卷八十二
<pb:KR2k0046_WYG_082-1a>¶
欽定四庫全書¶
　湖廣通志巻八十二¶
　　藝文志¶
　　古稱文治亦稱文教蓋一代之風氣一方之掌故存¶
　　焉錄前代御製著所本也三墳五典八索九丘逸而¶
　　良史重楚風闕於三百篇而楚詞興易道㣲於九師¶
　　而易通作皆江漢炳靈髙視百代者也采擷英華發¶
　　揮道奥其源流之逺有可溯焉若其文指事切情有¶
<pb:KR2k0046_WYG_082-1b>¶
　　造於荆湖之地者崇論閎議視前志加詳或其藻思¶
　　得江山之助仕宦羇旅之作皆得繫於楚云¶
　　歴代御製¶
　漢¶
　　髙帝封吳芮為長沙王詔¶
故衡山王吳芮與子二人兄子一人從百粤之兵以佐¶
諸侯誅暴秦有大功諸侯立以為王項羽侵奪之地謂¶
之番君其以長沙豫章象郡桂林南海立番君芮為長¶
<pb:KR2k0046_WYG_082-2a>¶
沙王¶
　　光武帝封同姓諸侯詔¶
長沙王興真定王得河間王邵中山王茂皆襲爵為王¶
不應經義其以興為臨湘侯得為真定侯邵為樂成侯¶
茂為單父侯¶
　　賜岑彭詔¶
大司馬習用步騎不曉水戰荆門之事一由征南公而¶
已¶
<pb:KR2k0046_WYG_082-2b>¶
　　和帝蠲租詔¶
荆州比歲不登今兹淫水為害餘雖頗收而多不均浹¶
深惟四民農食之本&KR0228;然懷矜其令天下半入今年田¶
租芻藁有宜以實除者如故貧民假種食皆勿收責¶
　晉¶
　　武帝詔諸將¶
濬彬東下掃除巴丘與胡奮王戎共平夏口武昌順流¶
長騖直造秣陵與奮戎審量其宜杜預當鎮靜零桂懷¶
<pb:KR2k0046_WYG_082-3a>¶
軫衡陽大兵即過荆州南境固傳檄而定預當分萬人¶
給濬七千給彬夏口既平奮宜以七千人給濬武昌既¶
了戎當以六千人増彬大尉克移屯項總領諸方¶
　唐¶
　　太宗與安陸郡公許紹詔¶
昔在青衿同遊庠序博士吳琰其妻姓仇追想此時宛¶
然在目荏苒歲月遂成累紀且在安州之日公家乃涖¶
岳州渡遼之時伯裔又同戎旅安危契濶累葉同之其¶
<pb:KR2k0046_WYG_082-3b>¶
間遊處觸事可想公追硯席之舊歡同通家之曩好爰¶
自荆門馳心絳闕覽此忠至彌以慰懷¶
　　𤣥宗貶韋堅為江夏司馬詔¶
書曰無總貨寳生生自庸傳曰官之失德寵賂章也則¶
古先哲王不聞好貨正心明戒無易紀律然法貴變通¶
罰宜平典罪止其惡過從寛宥庶乎有勸冀乎有懲韋¶
堅是司潭漕妄事興易餉遺朝廷計其積贓數目甚廣¶
朕以衣冠之士豈往求之而姦囘之人是為抑與韋堅¶
<pb:KR2k0046_WYG_082-4a>¶
已别有處分所司一切不問咸令自新冀有亷隅成予¶
徳化各思變節無貳過焉宣示中外知此朕意¶
　　宣慰湖南百姓制¶
頃以水潦瀑至沱潛潰溢既敗城郭復瀦原田連歲大¶
歉元元重困餒殍相望流庸莫返加之以師旅煩之以¶
賦役哀我矜人何以堪命朕君臨之道猶鬱牧養之政¶
未𢎞咎之所降諒在於兹雖天災流行則有恒數而夕¶
惕若厲豈忘責躬夫振人育物大易之明義也自漢魏¶
<pb:KR2k0046_WYG_082-4b>¶
以來水旱之處必遣使巡問以安集之國朝因其制焉¶
亦命近臣慰撫俾諭求瘼之意用紓科泛之急宜令中¶
散大夫給事中賀若察往湖南宣慰處置其百姓遭水¶
不能自存者應須賑給蠲免宜與本道觀察使商量處¶
置訖聞奏入齎詔書體問周恤宣示郡邑令悉朕懷¶
　　徳宗遣奚陟等賑給江襄郢隨鄂申光蔡等州詔¶
恵下恤人先王之政典視年制用有國之常規故有出¶
公粟以賑困窮弛歲征以寛物力迺者諸道水災臨遣¶
<pb:KR2k0046_WYG_082-5a>¶
宣撫省覽條奏載懷憫惻其州縣遭水漂損乏絶户宜¶
共賜三十萬石度支即與本道節度觀察使計度各隨¶
所近支給委本使擇清幹官送米給州縣¶
　　憲宗授李鄘門下侍郎平章事制¶
凝成庶政必屬於長材經制四方是資於碩望況叅酌¶
理本爕和化源茍非傑賢孰允斯任爰立舊徳將諧具¶
瞻淮南節度副大使知節度事管内度支營田觀察處¶
置等使銀青光禄大夫檢校尚書左僕射兼揚州大都¶
<pb:KR2k0046_WYG_082-5b>¶
督府長史御史大夫上柱國江夏縣開國侯食邑一千¶
户李鄘性惟直方器本𢎞固沖敏足以成務通明可以¶
質疑懷匡主之忠規蘊經邦之逺畧歴居雄鎭累服大¶
寮臺閣藩方動留成式資為重望綽有餘材必能翼宣¶
鴻猷導迎嘉祉用是徵拜陟於黄樞竭爾訏謨司我號¶
令法期畫一俗俾康寧寅亮庶工屬在良弼可守門下¶
侍郎同中書門下平章事散官勲賜如故¶
　宋¶
<pb:KR2k0046_WYG_082-6a>¶
　　户部副使太常少卿燕度可右諫議大夫知潭州¶
　　制¶
湖湘之南溪蠻剽悍而易擾阹而馴之則亦弭伏恐其¶
失御遂出而嚙邊其禍亦不細得無肅乂廉治之帥為¶
之良牧者哉以爾具官燕度可醇明忠厚通於世務更¶
薦要劇芒刃愈出俾副大農厥功茂焉宜加賜諫議大¶
夫魚符犀節往甸南服内以恵斯民外以柔殊俗朕方¶
端扆而朝以遲爾之奏諌矣¶
<pb:KR2k0046_WYG_082-6b>¶
　　皇姪右監門衞大將軍仲邰可依前右監門衞大¶
　　將軍黄州刺史特封齊安郡公制¶
朕按屬籍以觀祖宗之世而郟王之後獨微顧其位不¶
章顯朕甚憫之以爾具官仲邰孝友惇謹善守法度爰¶
命褒錄以鴻厥慶刺史重任也郡公髙爵也遙頒詔逮¶
兹謂顯休噫唯務學可以正已唯率禮可以保位汝其¶
懋哉¶
　　贈正節俟李誠之勑¶
<pb:KR2k0046_WYG_082-7a>¶
蘄春介在疆場然所恃以為險者六闗也朕命藎臣往¶
專守禦之責而措置疎畧負我使令爾誠之儒紳之望¶
屬分符守蘄以孤城而櫻敵鋒蓋亦難矣慷慨激烈盡¶
其命義合門死難朕甚痛之迺加論撰仍躐崇階爵之¶
通侯諡曰正節廟食兹土賞延於後夫忠臣之心非慕¶
名禄國家之澤當峻彝章今金印纍纍未足為爾寵將¶
滅此讐敵始足以慰爾九泉也可贈誠之朝散大夫祕¶
閣修撰加正節侯賜紫章服立廟崇祀額曰褒忠¶
<pb:KR2k0046_WYG_082-7b>¶
　明¶
　　太祖詔武昌臣民¶
子以𣺌躬荷天地百神之眷戡定綏寧疆宇日闢迺者¶
陳友諒弑主僭逆罪惡貫盈自起兵端犯我邊境爰興¶
問罪之師以慰來蘇之望滔滔江漢遂底安流總總黎¶
元克全生樂¶
　　詔羣臣¶
陳氏之敗非無勇將健卒由上下驕矜法令縱弛不能¶
<pb:KR2k0046_WYG_082-8a>¶
堅忍恃衆寡謀故至於此使其持重有謀上下一心據¶
荆楚上流守江漢之險跨豫章連閩越保其民人以待¶
機會則進足以窺中原退足以抗衡一方吾安得而取¶
之舉措一失遂致土崩此誠可為鑒戒者也¶
　　詔左相國徐達¶
武昌既平湖南列郡相繼欵附然其間多陳氏部曲觀¶
望自疑亦有山寨遺孽憑恃險阻爾當撫輯招徠俾安¶
生業其往欽哉¶
<pb:KR2k0046_WYG_082-8b>¶
　　詔平章常遇春¶
安陸襄陽横據上流控扼南北自古所必爭之地今置¶
不取將貽後憂夫堅城之下難以卒攻緩之則頓我軍¶
之鋭氣急之恐驅民以冒矢石爾其相機以輯寧之¶
　　詔叅知政事楊璟¶
湖南地接溪峝恃險負固叛服不常宜多方以取之薄¶
其山寨絕其樵採烏合之徒志在剽掠既無所得勢必¶
潰散乘機勦捕脅從開釋收復鎭撫以綏逺人¶
<pb:KR2k0046_WYG_082-9a>¶
　　叅知政事賀興隆褒忠誥¶
崇徳報功乃國家之令典舍生取義實臣子之忠誠盛¶
世尚且推恩創業尤當謹禮今寳慶衞指揮同知賀興¶
隆初稱兵於邊鄙繼受欵於明廷誓為湖湘萬里之長¶
城力抵谿峝八蠻之逺界唐兵未出睢陽之勢始孤智¶
伯漸强晉陽之城已浸首雖可折心乃不移惜未受大¶
國之封而遽見長星之隕宜頒寵命以慰英靈可追封¶
湖廣等處行中書省叅知政事九原有知服此無斁¶
<pb:KR2k0046_WYG_082-9b>¶
　　詔卻蘄州進簟¶
古者方物之貢惟服食器用故無耳目之娛玩好之失¶
今所進竹簟固為用物但無命來獻恐天下聞風爭進¶
奇巧勞民傷財自兹始矣卻之仍命四方非朝廷所需¶
者毋妄獻¶
　　諭江夏侯周徳興¶
昔君之武臣有忠於君者盡其筋力之所以為君禦災¶
捍患至終身而後已朕於史書見之毎嘗歎羨不已我¶
<pb:KR2k0046_WYG_082-10a>¶
洪武十四年夏蠻谿為盜病民朕命年壯能陟崇山峻¶
嶺之將帥兵討之時爾開國元勲江夏侯周徳興侍其¶
旁即請願行朕不覺興歎將謂古有是而今無此今乃¶
若是豈古人獨名者耶朕本憫其年逾六十不忍使行¶
今必固請遂命行抵秋成功凱旋賜卿田一庄為子孫¶
世禄嗚呼勤忠不怠禦侮安民非卿者誰故兹勅諭¶
　　祀南嶽文¶
衡之為嶽磅礴中國之南叅穹靈秀生同天地形勢巍¶
<pb:KR2k0046_WYG_082-10b>¶
然古帝王若天時察地利以安生民故祀之曰衡山之¶
神於敬則誠於禮則宜自唐始加封號歴代相因曩者¶
元君失馭海内鼎沸生民塗炭余起布衣承上天后土¶
之命百神隂祐削平暴亂正位稱尊我當奉天地享鬼¶
神以依時統一人民法當式古今寰宇既清特修祀儀¶
因神有厯代之封號予起寒微詳之再三畏不敢效蓋¶
神與穹壤同始靈鎭南方歲月不知㡬何神之所以靈¶
人莫能測必受命於上天后土為人君者何敢預焉予¶
<pb:KR2k0046_WYG_082-11a>¶
懼不敢加號特以南嶽衡山名其名依時祀神惟神鑒¶
知¶
　　追封功臣蘄州康茂才蘄國公諡武義誥命¶
朕惟帝王之待功臣生則顯官厚秩以榮之殁則加封¶
錫爵以報之此國家之常典也榮禄大夫同知大都督¶
府事兼太子右率府使康茂才初自京口率衆來歸爾¶
即以水軍勝張氏獲其海舟繼取樅陽攻安慶守龍灣¶
及陳氏犯境爾能擊退其兵及復從朕以舟師攻舒城¶
<pb:KR2k0046_WYG_082-11b>¶
江蘄興國漢陽郡繼克廬州大戰彭蠡遂平武昌以至¶
隨大將援江陵湖南四川取泰州援宜興戰崑山之巫¶
子門擣淮安之馬邏港破吳興下姑蘇北征汴洛守陜¶
蒲二州招徠絳解之衆其功可謂偉矣豈期隨征興元¶
旋軍中道因疾以歿朕聞訃音不勝感悼念今天下混¶
一方欲論功行賞以報爾功爾乃遽然長逝其於朕心¶
何可忘哉兹特勅爾官勲賁靈爽尚其不昧承兹新命¶
於㝠㝠之中也可贈推忠翊運宣力懷逺功臣光禄大¶
<pb:KR2k0046_WYG_082-12a>¶
夫湖廣等處行中書省平章政事柱國追封蘄國公諡¶
武義主者施行¶
　　成祖𤣥嶽太和山碑文¶
蓋聞大而無迹之謂聖妙不可測之謂神是故行乎天¶
地統乎隂陽出有入無恍惚翕張&KR0406;日馭月鼓風駕霆¶
倐而為雨忽而為雲禦災捍患驅沴致祥調運四時槖¶
籥萬彚陶鑄羣品以成化工者若北極𤣥天上帝眞武¶
之神是已按道書神本先天始炁五靈元老太隂天一¶
<pb:KR2k0046_WYG_082-12b>¶
之化生而神靈聰以知逺明以察微潛心念道志契太¶
虚乃入武當山修真内鍊心一志凝遂感上清元君授¶
以無極上道功滿道備乘龍飛天歸根復位顯名億刼¶
與天地悠久日月齊並武當舊名太和謂非𤣥武不足¶
以當之故名曰武當蟠踞八百餘里髙列七十二峯三¶
十六巖之奇峭二十四澗之幽邃峯之最髙曰天柱境¶
之最勝曰紫霄南巖上出游氛下臨絕壑跨洞天之清¶
虚凌福地之深窅紫霄南巖皆有宫又自南巖北下三¶
<pb:KR2k0046_WYG_082-13a>¶
十里有龍宫又四十里抵山趾有眞慶宫俱為祀神祝¶
釐之所元末悉毁於兵燹荆榛瓦礫廢而不舉天啟我¶
國家隆盛之基朕皇考太祖皇帝以一旅定天下神隂¶
翊顯佑靈明赫肆朕起義兵靖内難神輔左右風行霆¶
擊其蹟甚著暨即位之初茂錫景貺益加炫燿至若樃¶
梅再實歲功屢成嘉生駢臻灼有異徵朕夙夜祗念罔¶
以報神之休仰惟皇妣劬勞恩深昊天罔極以盡其報¶
惟武當神之悠棲肅命臣工即龍宫之東數十里勝地¶
<pb:KR2k0046_WYG_082-13b>¶
為剏建𤣥天玉虚宫於紫霄南巖宫興聖龍宫又即天¶
柱之頂冶銅為殿飾以黄金範之像享祀無極神宫仙¶
館煥然維新經營之始至於告成之日神屢顯像祥光¶
燭霄山峯騰輝草木増色靈氣聚散變化無狀衆目咸¶
覩跽拜唶唶樃梅重實加前數倍九地啟祕金杵躍出¶
隂陽儲精元質流潤靈異紛紜莫能殫紀神之響應有¶
如此者遂命道士為提㸃主領各宫飾嚴祀事昭答神¶
貺上資薦揚皇考太祖髙皇帝皇妣孝慈髙皇后在天¶
<pb:KR2k0046_WYG_082-14a>¶
之靈下為天下臣庶祈迓繁祉雖然神之浮游混茫變¶
化無方此感彼應無往不之然非此無以達朕之誠與¶
夫天下䖍敬之心也況山川沖和之氣融結於斯與神¶
相為表裏神之陟降往來飄颻揮霍顧瞻舊遊豈不徘¶
徊於斯乎則是宫觀之建有不可無謹為文刻山中以¶
彰神功永永無窮焉¶
　　仁宗封襄王制¶
朕君臨萬邦必封建諸子以鞏固宗社屏衞皇家宏治¶
<pb:KR2k0046_WYG_082-14b>¶
平悠久之福隆古聖王逮我皇祖皇考咸由斯道朕嗣¶
承洪業祗懷永圖咨惟第五子瞻墡天資純茂賢哲夙¶
成今特封爾為襄王居國長沙子孫世世守兹土於戲¶
惟學廣性惟徳祐身惟謙惟恭戒於荒逸親仁愛民屏¶
逺邪佞永篤忠孝之志毋忘君親之恩則光昭藩輔福¶
祚長世敬之哉¶
　　英宗遣祭南嶽文¶
予奉天育民媿涼於徳致兹久旱災及羣生夙夜省躬¶
<pb:KR2k0046_WYG_082-15a>¶
中心惓切神司方岳憂憫諒同雨𤾉以時宜任其責特¶
兹致禱尚冀感通𢎞布甘霖用臻豐稔匪雨之恵時曰¶
神休¶
　　憲宗遣祭衡嶽文¶
比歲以來多方災沴雨𤾉不時我民用瘁民之瘁矣予¶
曷為懷神矜於民忍降以災徳澤崇深孰與神侔祈贊¶
化機普天之休責躬修行予敢弗篤庶㡬與神同作民¶
福因去冬臘月七日申時武昌漢陽荆岳等府地震永¶
<pb:KR2k0046_WYG_082-15b>¶
惟坤道宜靜動必有由顧余渺躬及兹臣庶政理乖缺¶
致此咎徵内省弗寧交修恐後惟爾有神作鎮一方民¶
所仰賴特遣香帛用伸䖍告¶
　　又¶
國家欽奉明神聿嚴祠祀所期黙運化機庇祐民庶乃¶
近歲以來天時不順地道未寧或雷電失常雨暘爽候¶
或妖孽間作疫癘交行逺近人民頻遭饑饉流離困苦¶
痛何可言惕然於衷罔知攸措特具香帛遣官祭告¶
<pb:KR2k0046_WYG_082-16a>¶
　　武宗遣祭𤣥嶽文¶
今歲以來雨𤾉愆候田苗枯稿黎庶憂惶予心兢惕䖍¶
致禱祈惟神矜民旋幹太和式調二氣以濟民艱庶民¶
有豐愆之休神亦享無窮之報¶
　　世宗顯陵碑文¶
皇考恭穆獻皇帝乃我太祖髙皇帝𤣥孫憲宗純皇帝¶
次子孝宗敬皇帝長弟武宗毅皇帝之叔父也以成化¶
丙申降誕毋乃憲廟孝恵皇太后邵氏也蚤膺憲祖之¶
<pb:KR2k0046_WYG_082-16b>¶
命出閣授學經書黙契道理貫通暨受孝伯考之命以¶
金册封王國號曰興出就湖廣安陸州為國都錫以恩¶
賚倍於他藩我皇考恩紀詩記之詳矣惟我皇考以宗¶
室之親近親之長昔承憲宗之嚴訓並奉孝伯考之嘉¶
謨恪守祖訓治隆一國敬愼而明修國祀社稷山川罔¶
不鑒歆忠謹而臣事兩朝孝廟皇兄屢加褒奬誠已以¶
致於親迎養之詞已著於遺治之疏寛仁以撫其下士¶
夫百姓毎形於稱頌之詞至於謹水旱之災軫國民之¶
<pb:KR2k0046_WYG_082-17a>¶
苦修身齊家而明徳睦族之道循次允行講學窮理而¶
樂善好古之心惟日不足燕居清暇游心詩書凡天時¶
人事古今事變之蹟皆欲考其淵微究其旨趣此含春¶
堂詩所由作也及愛育朕躬撫教渺質若訓以國政則¶
曰堅遵祖訓恪守吾行訓以進學則曰求道親賢勉體¶
吾志又至口授詩書手教作字有非筆墨間所能述者¶
矣方當日聽嚴訓膝下承歡忽爾皇天降割於正德十¶
四年六月十七日辰時上賔朕以孩童孤昧之年上奉¶
<pb:KR2k0046_WYG_082-17b>¶
聖母日惟號泣苦痛五内摧傷隨遣使聞於聖兄䝉恩¶
賜以嘉諡命武職重臣以主祭弔又命臣一人以掌禮¶
儀及賜勅命暫理府朕乃告於國社國稷等神請於聖¶
母謀於士民擇境内之松林山以為陵墓之所即奏於¶
皇兄越九月餘式惟明年三年發引朕親奉靈輿安厝¶
於此又越一年我皇兄龍御上昇遺詔遵我太祖髙皇¶
帝兄終弟及之訓下命朕入承大統當是之時即命禮¶
官議處應行稱號等項事宜乃泥古弄文援據非禮欺¶
<pb:KR2k0046_WYG_082-18a>¶
朕沖年㡬於倫常失序治理茫然荷皇天垂鑒祖宗佑¶
啟於嘉靖三年上尊號曰恭穆獻皇帝陵曰顯陵遣官¶
以奉其祀經營設置一如祖宗之制今思若不刻以金¶
石曷以昭示後人也用是稽首敬述復繫之以詩曰惟¶
我皇考徳配於天聖功昭赫睿徳敷宣親賢為善仁孝¶
罔遷宜享茂祉以夀緜緜忽爾不豫親輿上旋痛哉哀¶
哉慕戀拳拳予方童昧晨夕震顚勉紀乃事孤子誰憐¶
上荷聖母愛䕶生全卜求吉兆豐土深淵官占既協松¶
<pb:KR2k0046_WYG_082-18b>¶
林之巔神宫固宻扶輿往焉奉安𤣥室悲號伏前暨予¶
紹統追思曷言薦名顯陵設官衞環紓我至情以報昊¶
天願祈昭鑒永奠萬年嗚呼微衷痛徹九泉¶
　　上興獻帝尊諡記文¶
朕聞天子之孝以尊親為大而尊親之大又無過於顯¶
稱也朕宗支藩服以倫序承天明命應太祖兄終弟及¶
之訓奉皇兄遺詔入纘洪圖是皆賴天地之大造祖宗¶
餘䕃我皇考聖母慶澤所鍾故衍及予沖人獲登大位¶
<pb:KR2k0046_WYG_082-19a>¶
自即位之始首命廷臣集議稱號等項一則引宋濮懿¶
王之事二借程氏之臆説三用曹魏之私詔厥後議奏¶
不知凡㡬所幸天鑒在上隂隲斯倫今年夏五月朕思¶
皇考稱號未當乃謀及師保輔導之臣會大典告成之¶
日是為六月一日輔臣連僉以對宜加稱號以盡孝思¶
遂勅禮部議應行事宜朕親定尊諡曰恭睿者言溫恭¶
睿聖之意曰淵仁者言深仁流慶之意曰寛穆者言溥¶
大清肅之意曰純聖者言純一通明之意又獻之一字¶
<pb:KR2k0046_WYG_082-19b>¶
為聰明睿智之意況先廟之所錫夫純一二字亦我皇¶
考之嘗自號者也卜七月初十日吉時遣官祇告於天¶
地宗廟社稷朕親奉玉册玉寳率文武羣臣躬詣世廟¶
加上皇考尊諡曰恭睿淵仁寛穆純聖獻皇帝嗚呼我¶
皇考睿功聖徳巍巍乎蕩蕩乎無可得而形容之也豈¶
言詞所能盡但人子一念孝思出自衷情庶㡬伸予追¶
慕之誠耳詩曰哀哀父母生我劬勞欲報之德昊天罔¶
極用是復刻諸貞珉藏陵殿之隙地以示後人是為記¶
<pb:KR2k0046_WYG_082-20a>¶
　　興獻帝詩集序¶
朕皇考恭穆獻皇帝所著有恩紀詩集乃𢎞治甲寅受¶
命分封之國感皇伯考孝宗皇帝錫予之恩而紀之者¶
也詩凡七巻其目有四自輦轂恩榮而下凡途間之興¶
國務之餘至於書堂雜詠續騷吟諸作雖所指不同然¶
皆主於紀聖上之敷恩彰王國之殊遇以識無忘焉爾¶
有含春堂稿則未之國時在大内西館及出府所作分¶
𩔖立題隨題叙事因事成章僅百三十餘首而天文節¶
<pb:KR2k0046_WYG_082-20b>¶
候之大人物宫室苑囿之繁禮樂名物經史文章之奥¶
大畧具焉輔導之臣既彚而刻之皇考亦各序其端跋¶
其後簡矣朕入嗣大統嘗恭取而莊誦之見其寫與刻¶
俱不甚精恐無以昭示不朽乃命侍臣繕寫重刻之以¶
傳敬為之序曰詩之為教以道性情而萬事萬物之理¶
無所不該古詩三百篇貫體用括鴻纎善惡並有以垂¶
鑑戒其用歸於使人得其性情之正而已朕三復皇考¶
之詩莊重而典則豐腴而明鬯流出胸次從容自然渾¶
<pb:KR2k0046_WYG_082-21a>¶
渾乎商彞周鼎之樸而古也浩浩乎行雲流水之順而¶
達也蓋雖信口肆筆不假思索自不離乎性情之正而¶
忠君孝親仁民愛物之念毎存乎其間上合古風雅遺¶
意彼晉魏以降諸侯王名能詩者𩔖矜奇衒異雕鎪鍜¶
鍊以為工其去性情逺矣觀乎皇考之自序而詩之為¶
用豈復有餘蘊哉粤稽古昔成周聖王分寳玉於伯叔¶
之國磐石之宗夾輔周室而所以登載贊詠之者無聞¶
焉漢諸王就國惟明宗賜予其弟東平王蒼珍寳服御¶
<pb:KR2k0046_WYG_082-21b>¶
器物甚備懷思有詩嘉其賢也蒼所作書記賦頌歌詩¶
多所贊述今皆無傳孝廟之寵賁我皇考見諸書翰形¶
諸篇章不一而足不止成周寳玉之分漢明伏軾之吟¶
而已豈非以皇考聖性之高明徳學之純懿所當褒重¶
而優禮之乎恩紀之詩揄揚贊誦於斯為至東平有不¶
足言者矣朕初承指授學為詩句方在幼沖未有所得¶
今幾務之暇自三百篇至唐宋諸家皆嘗涉其大㫖間¶
有述作亦惟陶寫性情而不敢以是妨國政且免玩物¶
<pb:KR2k0046_WYG_082-22a>¶
喪志之尤耳仰思皇考之教不可復得感愴何極然心¶
聲固存手澤斯在朝夕諷詠而玩索之庶㡬其有得哉¶
是為序¶
　　諭祭晉臣羊祜文¶
昔晉吳相敵干戈搶攘爾能靜鎭一方保境息民輯鄰¶
養士晉賴以寧而吳亦隂受其賜恵澤覃布襄人徳之¶
峴山之淚懷感如昔朕兹南巡求古先哲享爾一卣其¶
敬承哉¶
<pb:KR2k0046_WYG_082-22b>¶
　　遣祭衡嶽文¶
惟神鍾靈孕秀鎭奠一方隂翊國家其來尚矣朕以寡¶
昧恭承天命十有一年於兹敬事神祗罔敢少懈顧儲¶
宫未立恒切於懷兹者特具牲帛醴齊遣官䖍禱伏望¶
茂著神功錫余元嗣則我國家綿慶禩於無窮而神亦¶
享福於有永矣¶
　　穆宗遣祭衡嶽文¶
惟神受命昊帝永表南方布氣宣和民物永賴兹余嗣¶
<pb:KR2k0046_WYG_082-23a>¶
纘丕圖謹用祭告惟神尚其歆鑒以保定我隆慶億萬¶
年之基¶
　　懷宗贈楊漣誥¶
緬懷多艱厥生亮節迺功髙定策捧日虞淵而義激鋤¶
奸飛霜諫草横被檻車之逮莫招湘沅之魂嘉彼孤忠¶
賁兹殊錫爾原任都察院左副都御史贈右都御史今¶
加贈太子太保楊漣兹授爾階光禄大夫錫之誥命於¶
戲夬遇莧陸終占無號之凶泰象茅茹利用艱貞之恤¶
<pb:KR2k0046_WYG_082-23b>¶
今朕既殱渠魁於兩觀爾亦快孤憤於九原宿草興思¶
愍綸致慰陟降帝側精誠可薄風雷進級宫階姓字永¶
畱金石¶
　　遣祭楊漣文¶
朕閲往牒有精忠亮節灝氣剛風茍利社稷不惜一死¶
者輒欷歔憑弔尚嘉壯之惟爾貞誠自矢孤介成性皇¶
考違和以篤祜切經心之痛熹皇御極以沈憂奠磐石¶
之安一議而正名定分攸闗再疏而保家全身莫顧羣¶
<pb:KR2k0046_WYG_082-24a>¶
兇搆陷鍛鍊駢多而爾肉綻而忠彌完身亡而志如在¶
能承顧命不能殄慍於宵人能矢艱貞不能謝誣於讐¶
吻能使一鄉老幼號泣遮留不能使偵邏朋謀少寛箠¶
楚能使對仗彈文嶔﨑歴落不能使横張璫燄共鑒丹¶
衷爾不云乎三朝豢養一念獨盟二祖十宗實鑒此心¶
天下後世共見此血庶㡬其無愧歟汝形已往此心可¶
告於先王氣作山河今已頓彰夫公道易名大典建祠¶
加崇宫保殊恩既擬全䘏以示勸愍綸異寵應從一品¶
<pb:KR2k0046_WYG_082-24b>¶
以疏榮諒爾其歆有靈不滅¶
　　子¶
　周¶
　　撰吏篇　　　　　　　　　　　鬻　子¶
政曰君子不與人謀之則已矣若與人謀之則非道無¶
由也故君子之謀能必用道而不能必見受能必忠而¶
不能必入能必信而不能必見信君子非人者不出之¶
於詞而施之於行故非非者行是惡惡者行善而道諭¶
<pb:KR2k0046_WYG_082-25a>¶
矣昔之帝王所以為明者以其吏也昔之君子其所以¶
為功者以其民也力生於神而功最於吏福歸於君昔¶
者五帝之治天下也其道昭昭若日月之明然若以晝¶
代夜然故其道首首然萬世為福萬世為教者唯從黄¶
帝以下舜禹以上而已矣君王欲縁五帝之道而不失¶
則可以長久民者賢不肖之杖也賢不肖皆具焉故賢¶
人得焉不肖人休焉杖能側焉忠信飾焉民者積愚也¶
雖愚明主撰吏焉必使民興焉士民與之明主舉之士¶
<pb:KR2k0046_WYG_082-25b>¶
民苦之明主去之故王者取吏不忘必使民唱然後和¶
民者吏之程也察吏於民然後隨故曰民至卑也而使¶
之取吏必取所愛十人愛之則十人之吏也百人愛之¶
則百人之吏也千人愛之則千人之吏也萬人愛之則¶
萬人之吏也故萬人之吏撰卿相矣卿相者諸侯之丞¶
也故封侯之土秩出焉卿相君侯之本也¶
　　騷¶
　周¶
<pb:KR2k0046_WYG_082-26a>¶
　　離騷經　　　　　　　　　　　屈　平¶
帝髙陽之苖裔兮朕皇考曰伯庸攝提貞於孟陬兮惟¶
庚寅吾以降皇覽揆余於初度兮肇錫余以嘉名名余¶
曰正則兮字余曰靈均紛吾既有此内美兮又重之以¶
修能扈江離與辟芷兮紉秋蘭以為佩汨余若將不及¶
兮恐年歲之不吾與朝搴阰之木蘭兮夕攬洲之宿莽¶
日月忽其不淹兮春與秋其代序惟草木之零落兮恐¶
美人之遲暮不撫壯而棄穢兮何不改乎此度乘騏驥¶
<pb:KR2k0046_WYG_082-26b>¶
以馳騁兮來吾導夫先路昔三后之純粹兮固衆芳之¶
所在雜申椒與菌桂兮豈惟紉夫蕙茝彼堯舜之耿介¶
兮既遵道而得路何桀紂之昌披兮夫唯捷徑以窘步¶
惟黨人之偷樂兮路幽昧以險隘豈余身之憚殃兮恐¶
皇輿之敗績忽奔走以先後兮及前王之踵武荃不察¶
余之中情兮反信讒而齊怒余固知謇謇之為患兮忍¶
而不能舍也指九天以為正兮夫唯靈修之故也曰黄¶
昏以為期兮羌中道而改路初既與余成言兮後悔遁¶
<pb:KR2k0046_WYG_082-27a>¶
而有他余既不難夫離别兮傷靈修之數化余既滋蘭¶
之九畹兮又樹蕙之百畝畦留夷與揭車兮雜杜蘅與¶
芳芷冀枝葉之峻茂兮願竢時乎吾將刈雖萎絶其亦¶
何傷兮哀衆芳之蕪穢衆皆競進以貪婪兮憑不厭乎¶
求索羌内恕已以量人兮各興心而嫉妬忽馳騖以追¶
逐兮非余心之所急老冉冉其將至兮恐修名之不立¶
朝飲木蘭之墜露兮夕餐秋菊之落英茍余情其信姱¶
以練要兮長顑頷亦何傷擥木根以結茝兮貫薛荔之¶
<pb:KR2k0046_WYG_082-27b>¶
落蘂矯菌桂以紉蕙兮索胡繩之纚纚謇吾法夫前修¶
兮非時俗之所服雖不周於今之人兮願依彭咸之遺¶
則長太息以掩涕兮哀民生之多艱余雖好修姱以鞿¶
羈兮謇朝誶而夕替既替余以蕙纕兮又申之以攬茝¶
亦余心之所善兮雖九死其猶未悔怨靈修之浩蕩兮¶
終不察夫民心衆女嫉余之蛾睂兮謡諑謂余以善淫¶
固時俗之工巧兮偭規矩而改錯背繩墨以追曲兮競¶
周容以為度忳鬱邑余侘傺兮吾獨窮困乎此時也寧¶
<pb:KR2k0046_WYG_082-28a>¶
溘死以流亡兮余不忍為此態也鷙鳥之不羣兮自前¶
代而固然何方圓之能周兮夫孰異道而相安屈心而¶
抑志兮忍尤而攘詬伏清白以死直兮固前聖之所厚¶
悔相道之不察兮延佇乎吾將返迴朕車以復路兮及¶
行迷之未逺步余馬於蘭臯兮馳椒丘且焉止息進不¶
入以離尤兮退將復修吾初服製芰荷以為衣兮集芙¶
蓉以為裳不吾知其亦已兮茍余情其信芳髙余冠之¶
岌岌兮長余佩之陸離芳與澤其雜糅兮唯昭質其猶¶
<pb:KR2k0046_WYG_082-28b>¶
未虧忽反顧以遊目兮將往觀乎四荒佩繽紛其繁飾¶
兮芳菲菲其彌章人生各有所樂兮余獨好修以為常¶
雖體解吾猶未變兮豈余心之可懲女嬃之嬋媛兮申¶
申其詈子曰鯀婞直以亡身兮終然殀乎羽之野汝何¶
博謇而好修兮紛獨有此姱節薋菉葹以盈室兮判獨¶
離而不服衆不可户説兮孰云察余之中情世並舉而¶
好朋兮夫何㷀獨而不余聽依前聖以節中兮喟憑心¶
而歴兹濟沅湘以南征兮就重華而&KR1981;詞啟九辯與九¶
<pb:KR2k0046_WYG_082-29a>¶
歌兮夏康娛以自縱不顧難以圖後兮五子用失乎家¶
衖羿淫遊以佚畋兮又好射夫封狐固亂流其鮮終兮¶
浞又貪夫厥家澆身被服彊圉兮縱欲而不忍日康娛¶
而自忘兮厥首用夫顛隕夏桀之常違兮乃遂焉而逢¶
殃后辛之葅醢兮殷宗用而不長湯禹儼而祗敬兮周¶
論道而莫差舉賢才而授能兮修繩墨而不頗皇天無¶
私阿兮覽人德焉錯輔夫惟聖哲之茂行兮茍得用此¶
下土瞻前而顧後兮相觀民之計極夫孰非義而可用¶
<pb:KR2k0046_WYG_082-29b>¶
兮孰非善而可服阽余身而危死兮覽余初其猶未悔¶
不量鑿而正枘兮固前修以葅醢曾歔欷余鬱邑兮哀¶
朕時之不當攬茹蕙以掩涕兮霑余襟之浪浪跪敷袵¶
以陳詞兮耿吾既得此中正駟玉虬以乘鷖兮溘埃風¶
余上征朝發軔於蒼梧兮夕余至乎縣圃欲少留此靈¶
瑣兮日忽忽其將暮吾令羲和弭節兮望崦嵫而勿迫¶
路漫漫其脩逺兮吾將上下而求索飲余馬於咸池兮¶
總余轡乎扶桑折若木以拂日兮聊須臾以相羊前望¶
<pb:KR2k0046_WYG_082-30a>¶
舒使先驅兮後飛亷使奔屬鸞皇為余先戒兮雷師告¶
余以未具吾令鳯凰飛騰兮又繼之以日夜飄風屯其¶
相離兮帥雲霓而來御紛總總其離合兮班陸離其上¶
下吾令帝閽開闗兮倚閶闔而望予時曖曖其將罷兮¶
結幽蘭而延佇世溷濁而不分兮好蔽美而嫉妬朝吾¶
將濟於白水兮登閬風而緤馬忽反顧以流涕兮哀髙¶
丘之無女溘吾遊此春宫兮折瓊枝以繼佩及榮華之¶
未落兮相下女之可詒吾令豐隆乘雲兮求虙妃之所¶
<pb:KR2k0046_WYG_082-30b>¶
在解佩纕以結言兮吾令蹇修以為理紛總總其離合¶
兮忽緯繣其難遷夕歸次於窮石兮朝濯髪乎洧盤保¶
厥美以驕傲兮日康娛以淫遊雖信美而無禮兮來違¶
棄而改求覽相觀於四極兮周流乎天余乃下望瑤臺¶
之偃蹇兮見有娀之佚女吾令鴆為媒兮鴆告余以不¶
好雄鳩之鳴逝兮余猶惡其佻巧心猶豫而狐疑兮欲¶
自適而不可鳳凰既受詒兮恐髙辛之先我欲逺集而¶
無所止兮聊浮遊以逍遙及少康之未家兮留有虞之¶
<pb:KR2k0046_WYG_082-31a>¶
二姚理弱而媒拙兮恐導言之不固世溷濁而嫉賢兮¶
好蔽美而稱惡閨中既以邃逺兮哲王又不寤懷朕情¶
而不發兮余焉能忍而與此終古索瓊茅以筳篿兮命¶
靈氛為余占之曰兩美其必合兮孰信修而慕之思九¶
州之博大兮豈唯是其有女曰勉逺逝而無疑兮孰求¶
美而釋女何所獨無芳草兮爾何懷乎故宇世幽昧以¶
眩曜兮孰云察予之善惡民好惡其不同兮惟此黨人¶
其獨異户服艾以盈要兮謂幽蘭不可佩覽草木其猶¶
<pb:KR2k0046_WYG_082-31b>¶
未得兮豈珵美之能當蘇糞壤以充幃兮謂申椒其不¶
芳欲從靈氛之吉占兮心猶豫而狐疑巫咸將夕降兮¶
懷椒糈而要之百神翳其備降兮九疑繽其並迎皇剡¶
剡其揚靈兮告余以吉故曰勉升降以上下兮求矩矱¶
之所同湯禹儼而求合兮摯咎繇而能調茍中情其好¶
修兮又何必用夫行媒説操築於傅巖兮武丁用而不¶
疑吕望之鼓刀兮遭周文而得舉寗戚之謳歌兮齊桓¶
聞以該輔及年歲之未晏兮時亦猶其未央恐鵜鴂之¶
<pb:KR2k0046_WYG_082-32a>¶
先鳴兮使夫百草為之不芳何瓊佩之偃蹇兮衆薆然¶
而蔽之唯此黨人之不諒兮恐嫉妬而折之時繽紛其¶
變易兮又何可以淹留蘭芷變而不芳兮荃蕙化而為¶
茅何昔日之芳草兮今直為此蕭艾也豈其有他故兮¶
莫好修之害也余以蘭為可恃兮羌無實而容長委厥¶
美以從俗兮茍得列乎衆芳椒專伎以慢慆兮榝又充¶
夫佩幃既干進而務入兮又何芳之能祗固時俗之從¶
流兮又孰能無變化覽椒蘭其若兹兮又況揭車與江¶
<pb:KR2k0046_WYG_082-32b>¶
蘺惟兹佩之可貴兮委厥美而歴兹芳菲菲而難虧兮¶
芬至今猶未沫和調度以自娛兮聊浮游而求女及余¶
飾之方壯兮周流觀乎上下靈氛既告余以吉占兮歴¶
吉日乎吾將行折瓊枝以為羞兮精瓊爢以為粻為余¶
駕飛龍兮雜瑤象以為車何離心之可同兮吾將逺逝¶
以自疏邅吾道夫崑崙兮路脩逺以周流揚雲霓之晻¶
靄兮鳴玉鸞之啾啾朝發軔於天津兮夕余至乎西極¶
鳳凰翼其乘旂兮髙翺翔之翼翼忽吾行此流沙兮遵¶
<pb:KR2k0046_WYG_082-33a>¶
赤水而容與麾蛟龍以津梁兮詔西皇使涉予路脩逺¶
以多艱兮騰衆車使徑待路不周以左轉兮指西海以¶
為期屯余車其千乘兮齊玉&KR0756;而並馳駕八龍之蜿蜿¶
兮載雲旂之委蛇抑志而弭節兮神髙馳之邈邈奏九¶
歌而舞韶兮聊暇日以媮樂陟升皇之赫戲兮忽臨睨¶
夫舊鄉僕夫悲余馬懷兮蜷局顧而不行亂曰已矣哉¶
國無人莫我知兮又何懐乎故都既莫足與為美政¶
兮吾將從彭咸之所居¶
<pb:KR2k0046_WYG_082-33b>¶
　　湘君　　　　　　　　　　　　屈　平¶
君不行兮夷猶蹇誰留兮中洲美要𦕈兮宜修沛吾乘¶
兮桂舟令沅湘兮無波使江水兮安流望夫君兮未來¶
吹參差兮誰思駕飛龍兮北征邅吾道兮洞庭薜荔拍¶
兮蕙綢蓀橈兮蘭旌望涔陽兮極浦横大江兮揚靈揚¶
靈兮未極女嬋媛兮為余太息横流涕兮潺湲隱思君¶
兮陫側桂櫂兮蘭枻斵冰兮積雪采薜荔兮水中搴芙¶
蓉兮木末心不同兮媒勞恩不甚兮輕絶石瀨兮淺淺¶
<pb:KR2k0046_WYG_082-34a>¶
飛龍兮翩翩交不忠兮怨長期不信兮告余以不閒朝¶
騁騖兮江臯夕弭節兮北渚鳥次兮屋上水周兮堂下¶
捐余玦兮江中遺余佩兮澧浦采芳洲兮杜若將以遺¶
兮下女時不可兮再得聊逍遙兮容與¶
　　湘夫人　　　　　　　　　　　屈　平¶
帝子降兮北渚目𦕈𦕈兮愁予嫋嫋兮秋風洞庭波兮¶
木葉下登白蘋兮騁望與佳期兮夕張鳥何萃兮蘋中¶
罾何為兮木上沅有芷兮澧有蘭思公子兮未敢言慌¶
<pb:KR2k0046_WYG_082-34b>¶
惚兮逺望觀流水兮潺湲麋何為兮庭中蛟何為兮水¶
裔朝馳余馬兮江臯夕濟兮西澨聞佳人兮召余將騰¶
駕兮偕逝築室兮水中葺之兮荷蓋蓀壁兮紫壇播芳¶
椒兮成堂桂棟兮蘭撩辛夷楣兮葯房罔薜荔兮為帷¶
擗蕙櫋兮既張白玉兮為鎭疏石蘭兮為芳芷葺兮荷¶
屋繚之兮杜蘅合百草兮實庭建芳馨兮廡門九疑繽¶
兮竝迎靈之來兮如雲捐余袂兮江中遺余褋兮澧浦搴¶
汀洲兮杜若將以遺兮逺者時不可兮驟得聊逍遥兮容與¶
<pb:KR2k0046_WYG_082-35a>¶
　　橘頌　　　　　　　　　　　　屈　平¶
后皇嘉樹橘徠服兮受命不遷生南國兮深固難徙更¶
壹志兮綠葉素榮紛其可喜兮曾枝剡棘圓果摶兮青¶
黄雜糅文章爛兮精色内白𩔖任道兮紛縕宜修姱而¶
不醜兮嗟爾幼志有以異兮獨立不遷豈不可喜兮深¶
固難徙廓其無求兮蘇世獨立横而不流兮閉心自愼¶
終不失過兮秉德無私參天地兮願歲并謝與長友兮¶
淑離不淫梗其有理兮年歲雖少可師長兮行比伯夷¶
<pb:KR2k0046_WYG_082-35b>¶
置以為像兮¶
　¶
　¶
　¶
　¶
　¶
　¶
　湖廣通志巻八十二¶
