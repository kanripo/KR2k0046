# -*- mode: mandoku-view; -*-
#+TITLE: 湖廣通志
#+DATE: 2015-08-24 22:41:52.151435
#+PROPERTY: ID KR2k0046
#+PROPERTY: BASEEDITION WYG    
#+PROPERTY: JUAN 卷七十六
<pb:KR2k0046_WYG_076-1a>¶
欽定四庫全書¶
　湖廣通志巻七十六¶
　　風俗志¶
　　江漢被西岐之化篳路開南國之基其風氣之淳¶
　　樸可知也史稱其民喜巫鬼尚淫祀葢其風至今¶
　　猶有存者夫元公倡道二程誕降非楚地與朱子¶
　　南軒宦遊講學非楚地與趙復至北方而魯齋諸¶
　　人始聞有道學得其書而讀之則躋楚於鄒魯不¶
<pb:KR2k0046_WYG_076-1b>¶
　　難也而綴文者或沾沾於荆楚嵗時大隄歌曲豈¶
　　有當於化民成俗之意哉¶
武昌府¶
　漢書地理志楚有江漢川澤山林之饒江南地廣或¶
　火耕水耨民食魚稻以漁獵山伐為業果蔬蠃蛤食¶
　物常足故啙窳偷生而無積聚飲食還給不憂凍餓¶
　隋書人多勁悍决烈唐崔郾云土沃民剽圗册田里¶
　小民務農力本五方雜寓家自為俗宋栁拱辰郡守¶
<pb:KR2k0046_WYG_076-2a>¶
　題名記士以文詞相髙有六朝舊體元明善武昌學¶
　記武弛文張民日趨於禮樂之域歐陽𤣥云俗尚質¶
　樸不事浮華¶
　江夏縣附郭¶
　武昌縣圗經土地&KR2294;确人民淳厚火耕水耨以漁稻¶
　為業¶
　嘉魚縣縣志樸素淳雅居民不逺行商農以立本為¶
　業士以有用為榮¶
<pb:KR2k0046_WYG_076-2b>¶
　蒲圻縣縣志户尚詩書士安誦讀¶
　咸寧縣郡志火耕水耨魚稻為業人多勁悍决烈¶
　崇陽縣古志舎末務本俗習雅儉¶
　通城縣舊志務農力本五方雜處家自為俗¶
　興國州元學記民鋭於治生怯於私鬭故易為政士¶
　篤於好學恥於浮靡故可語道¶
　大冶縣郡志風氣淳厚實為江湖之奥區¶
　通山縣舊志士尚剛毅民多樸野¶
<pb:KR2k0046_WYG_076-3a>¶
漢陽府¶
　漢書地理志信巫鬼重淫祀宋志民性勁直决烈多¶
　存仁義有歴世不分者皇輿考民淳樸怯於爭訟不¶
　好奢侈有禮讓之風¶
　漢陽縣附郭¶
　漢川縣舊志民樸畧春夏力農秋冬業魚¶
　黄陂縣郡志勤農桑寡遊販駸慕儒術¶
　孝感縣舊志其山聳峻故氣多亢爽其水清折故人¶
<pb:KR2k0046_WYG_076-3b>¶
　多秀頴¶
黄州府¶
　隋志俗尚樸質好儉約宋蘇軾跋韓魏公詩山水清¶
　逺風土厚善其民寡求而不爭其士靜而文樸而不¶
　陋尊徳樂道異於他邦張耒雜志民有漁稻之利農¶
　惰而田不修闗詠神光觀記蘄西氓俗富庶秀民樂¶
　於為儒而不輕釋其業彬彬喜學有鄒魯遺風秦¶
　觀謝表淮右名區風氣和平爭訟稀少¶
<pb:KR2k0046_WYG_076-4a>¶
　黄岡縣附郭¶
　蘄水縣郡志善田事勤女紅富人尤多畏法¶
　羅田縣舊志窮巖邃谷無商賈百工方伎之術其力¶
　專務本用亦節儉¶
　麻城縣郡志土風厚善樂於為儒出重名節處尚亷¶
　恥¶
　黄安縣舊志三邑分土俗亦大都近之民多悍獷而¶
　不馴¶
<pb:KR2k0046_WYG_076-4b>¶
　蘄州舊志務稼穡習詩書而俗侈靡有三呉風¶
　廣濟縣縣志淳龎近古然好氣任俠¶
　黄梅縣郡志民惟力農不事商賈㳺俠¶
安陸府¶
　春秋元命苞陽盛物堅其氣急悍晉志敬重鬼神競¶
　渡牽鈎唐劉丹記古風遺事有陽春白雪之美風土¶
　記民俗樸儉其土饒粟麥多麋鹿有西北風氣士多¶
　文雅衣冠整飾圗經地多卑濕人性淳和郡志民質¶
<pb:KR2k0046_WYG_076-5a>¶
　直少文以漁罟耕耨為業而少積聚¶
　鍾祥縣附郭¶
　京山縣郡志地逺多山泉民引泉為機堰水為業¶
　潛江縣郡志百姓勤於本業士尚文藝¶
　沔陽州舊志民以耕漁為業雈葦之藪多盜¶
　天門縣陸羽自傳風俗之美無出吾國¶
　荆門州郡志俗尚緇黄自陸九淵知軍事風俗丕變¶
　頗知禮義¶
<pb:KR2k0046_WYG_076-5b>¶
　當陽縣舊志事簡俗樸勤農尚儉¶
徳安府¶
　宋滕元發啓士民純秀幾同鄒魯之風周必大茇堂¶
　記土風醇厚其士多秀傑其民多隠徳李元衡學田¶
　記地多磽瘠貨殖不饒惟俗喜儒學近世名流相望¶
　而起范雍詩民淳詞訟少務簡官政優¶
　安陸縣附郭¶
　雲夢縣舊志習俗知遵禮法閑家有則婦女無復江¶
<pb:KR2k0046_WYG_076-6a>¶
　漢㳺冶之風¶
　應城縣郡志其性固其俗醇男不經商女惟絍織¶
　隨州郡志井閭沕穆户㳺黨塾頗有古道之遺¶
　應山縣元魯璠與碑其民秀而文其俗樸而儉¶
荆州府¶
　方輿勝覽江陵衣冠藪澤史記西楚勁直地薄寡積¶
　漢書有江漢之饒春夏力農秋冬業漁少積聚信卜¶
　筮荆州記郡少農桑農不如工工不如商元志民質¶
<pb:KR2k0046_WYG_076-6b>¶
　直好義不事誇詐宋大觀中學記養士至七百人學¶
　校之盛甲於荆湖舊志士習謹厚民情淳樸敬鬼重¶
　祠輿圗極衝疲多水患¶
　江陵縣附郭¶
　公安縣舊志好鬼神尚勁悍知恥負氣布種最早¶
　石首縣郡志民淳厚樸野業耕漁不趨商賈¶
　監利縣舊志士多好學民勤於農桑網罟田低多水¶
　患¶
<pb:KR2k0046_WYG_076-7a>¶
　松滋縣郡志俗淳而雅樸者樂耕織秀者喜絃誦¶
　枝江縣元志質直好義不事誇詐¶
　夷陵州舊志西陵名教之區民俗儉樸山田磽确十¶
　年一佃¶
　宜都縣郡志俗尚儉約士知學問敦好禮義¶
　逺安縣郡志士尚亷恥而厭奔競民務農桑而禁賭¶
　博庶幾太古遺風¶
襄陽府¶
<pb:KR2k0046_WYG_076-7b>¶
　晉庾翼記土沃田良圖志其民尚文其俗多侈隋志¶
　襄陽四方凑㑹多衣冠之緒稍尚禮義經籍晏殊𩔖¶
　要俗好楚歌范子良郡縣志勁悍决烈兼秦楚之俗¶
　襄陽縣附郭¶
　宜城縣方輿要覽其俗樸陋其人勁悍¶
　南漳縣郡志男女以耕桑為業田舎小子亦頗知書¶
　里鄰婚𦵏相助尤為近古¶
　棗陽縣郡志人性鯁直詞訟少興¶
<pb:KR2k0046_WYG_076-8a>¶
　榖城縣漢書子弟多興於學猶有先王之遺風¶
　光化縣方輿要覽其俗樸陋政尚忠直¶
　均州地理志士皆好學敦尚禮義¶
鄖陽府¶
　古志民多秦音俗尚楚歌務農少學流寓雜處廣輿¶
　圗土薄民淳皇輿考昔多勁悍决烈之習近知禮義¶
　亷恥之風楚紀民好戰尚鬼猶有麇之風府志人民¶
　樸野公庭無事燒畬績麻信鬼不藥¶
<pb:KR2k0046_WYG_076-8b>¶
　鄖縣附郭¶
　房縣舊志俗尚淳樸士亦問學¶
　鄖西縣郡志四方寓處純梗相半邇則人知向學有¶
　文物之風¶
　竹山縣舊志俗尚儉樸頗知禮義男務耕讀女務紡¶
　織¶
　竹谿縣舊志民務農而少學邇來風氣漸開咸知務¶
　本積學儒風日盛¶
<pb:KR2k0046_WYG_076-9a>¶
　保康縣郡志地險土瘠墾山為田喪祭不用浮屠¶
直𨽻歸州¶
　州舊志耕讀漁樵相半少商賈鮮積蓄輿圗山衝狡¶
　悍¶
　長陽縣舊志風氣淳樸民俗野陋¶
　巴東縣縣志人多勁悍刀耕火種信鬼尚巫¶
　興山縣舊志地僻山峻訟簡民淳¶
　思施縣舊志民雜彜獠俗尚節儉猶近華風¶
<pb:KR2k0046_WYG_076-9b>¶
長沙府¶
　南齊書州郡志湘川之奥人豐土閒湘中記人多純¶
　樸士少宦情唐張謂風土碑式鄧粲之宅可以厚儒¶
　風表古初之閭足以敦素行齊魯之俗其何逺哉宋¶
　史地理志有材木茗荈之饒金鐵羽毛之利其土宜¶
　榖稻賦入稍多而袁吉壤接其民徃徃遷徙自占深¶
　耕溉種率致富饒元志漸被胡文定春秋之學而士¶
　習好文向慕譚世勩忠節之風而鄉俗尚義學者勤¶
<pb:KR2k0046_WYG_076-10a>¶
　於禮耕者勤於力故雖無甚富亦無甚貧明一統志¶
　其民樸而淳其性决烈而勁直火耕水耨漁獵山伐¶
　人多高年士無奔競退恬於世利有張司空之遺風¶
　焉¶
　長沙縣附郭¶
　善化縣附郭¶
　湘潭縣傅邦相舊志跋人材輻輳習尚矜名縉紳有¶
　以文章忠孝傳者逮至編氓多自好焉¶
<pb:KR2k0046_WYG_076-10b>¶
　湘隂縣舊志在野者耕近湖者漁士多讀書循禮¶
　湘鄉縣蘇佳嗣湘鄉風俗論文而不浮靜而不媮樸¶
　而不陋¶
　醴陵縣徐一鳴鄉賢祠碑風氣純樸文物希簡¶
　攸縣張潛大觀樓記衣冠如鱗絃誦有聲¶
　益陽縣元志有闗羽魯肅之遺跡故其俗多慷慨尚¶
　節¶
　瀏陽縣蔣擢義學記宋楊龜山令瀏後風移俗易頗¶
<pb:KR2k0046_WYG_076-11a>¶
　稱文雅之鄉¶
　寧鄉縣張治遺愛碑記士文而腴質而理¶
　安化縣宋呉致堯集利仁樂義以趨華風¶
　茶陵州元趙天弼進士題名記風俗醇雅學子尚經¶
　術説古文章¶
衡州府¶
　寰宇記有舜之遺風人多淳樸輿地志地僻民淳事¶
　簡易治宋文天祥集衡之民務本而勤力衣食其耕¶
<pb:KR2k0046_WYG_076-11b>¶
　桑儉而不泰風氣淳厚函史民豐土閑俗尚農桑畏¶
　法少訟舊志安土重遷不能逐什一之利終嵗勤動¶
　退而食其土之毛公家之賦亦取足其中以故閭里¶
　絶無高貲富人¶
　衡陽縣附郭¶
　衡山縣劉三吾茹氏譜序南軒道學之傳衡山遂為¶
　小洙泗¶
　耒陽縣劉宦縣令題名記士躭學尚禮氓積漸逐末¶
<pb:KR2k0046_WYG_076-12a>¶
　馳騖於侈靡¶
　常寧縣舊志士貧而誦讀不衰民喬而樸¶
　安仁縣伍讓學記山川秀傑安仁為尤勝故魁人傑¶
　士往往出其間¶
　&KR0789;縣舊志俗尚質樸以耕織為業不事商販¶
　桂陽州宋陳傅良集桂陽之民雖貧而有常産父子¶
　孫兄弟多族居或至百口葢其俗樸近古然也¶
　臨武縣元方大任學田記質而好文直而尚義¶
<pb:KR2k0046_WYG_076-12b>¶
　藍山縣鄭夢坤䕫廟記士不傷靡民猶近古¶
　嘉禾縣湯學尹志剛勁樸陋信巫鬼務耕種¶
永州府¶
　唐劉禹錫集瀟湘間無土山無濁水民秉是氣往往¶
　清慧而文曹仲永州謝表家嫻禮義而化易孚地足¶
　漁樵而人樂業栁宗元集俗尚鬼而難喻宋掌禹錫¶
　郡守設廰記俗兼蠻左啙窳偷生而務農成業虞帝¶
　陟方之後始為福壤楊萬里種愛堂記山川木石之¶
<pb:KR2k0046_WYG_076-13a>¶
　竒生其間者多秀民其人士行義文學駿發而焯著¶
　視中州無所與遜舊志民樂耕漁士習絃誦不愧有虞¶
　氏過化之鄉¶
　零陵縣附郭¶
　祁陽縣林士標志山川靈秀代有俊民然俗侈人競¶
　東安縣姚𢎞謨學記荒坰隙壤駪駪皆絃歌聲¶
　道州宋郭汾進士題名記舂陵漸有虞之化習俗樸¶
　古感薛伯髙之教文儒世振雖繩樞甕牖知所向慕¶
<pb:KR2k0046_WYG_076-13b>¶
　茍衣食自足者皆推其餘以督義方故方領矩步比¶
　他郡為盛異時濓溪先生以徳行道義為儒者師伊¶
　洛之學葢其出焉¶
　寧逺縣郭崇嗣書院記雍雍禮讓之風¶
　永明縣陳薦舊志序俗厚本而近古士矜名節而秉¶
　禮義¶
　江華縣元李瑺縉題名記地靈人傑多萃和順英華¶
　之士¶
<pb:KR2k0046_WYG_076-14a>¶
　新田縣黄中通學記其俗剛武而好競¶
寳慶府¶
　圗經地接谿峒其俗好勇尚儉都梁記風俗陋儉獄¶
　訟稀聞邵陽志序其人尚氣而貴信喜直而惡欺節¶
　儉而不奢樸厚而不佻明一統志僻在萬山其民團¶
　聚胡文煥風土志雖近夷方地僻事簡黎淳學記江¶
　山清淑融液扶輿學者談詩書履仁義自相約束於¶
　規矩其㳺歌辟雍者皆知以礪行檢身勤職為務¶
<pb:KR2k0046_WYG_076-14b>¶
　邵陽縣附郭¶
　新化縣劉顯惠政記新化梅山故區其俗儉士習有¶
　古風¶
　城步縣元趙長翁書院記知書尚義民俗質樸¶
　武岡州宋文天祥集雖民猺雜處而好禮尚義¶
　新寧縣元張圗南學記風淳俗儉士皆佩服經訓揖¶
　讓有儀¶
岳州府¶
<pb:KR2k0046_WYG_076-15a>¶
　宋胡寅學記挾湖山之勝長材秀民多出其間廣輿¶
　圗岳州俗尚義好文有屈原遺風刀耕火種網罟為¶
　業士大夫尚亷節處膏不潤自昔然也岳陽風土記¶
　巴陵華容間婦人習男事生男贅婿為婦家承門戸¶
　嵗時㑹集禱祠擊鼓男女踏歌謂之歌場疾病不醫¶
　灼龜打瓦或以鷄卜明一統志人性悍直士尚行義¶
　舊志俗尚淳樸不事華靡士大夫里居不涉郡縣其¶
　城市逐末之地邇者亦有儒風清異録云巴陵陳氏¶
<pb:KR2k0046_WYG_076-15b>¶
　累世孝謹鄉里以慈鴉目之謂鴉反哺也¶
　巴陵縣附郭¶
　臨湘縣舊志序表裏江湖風氣愿塞¶
　平江縣宋葉通記趨善避惡湖外首稱¶
　華容縣岳陽風土記華容面湖夏秋霖潦即被水患¶
　中民之産不過五十緡漁舟為業者十之四五故云¶
　士謹行而好文民儉樸而興讓¶
常徳府¶
<pb:KR2k0046_WYG_076-16a>¶
　武陵記人氣和平多淳樸少宦情有虞夏遺風楚詞¶
　九歌注沅湘之間其俗尚鬼而好祀其祀必使巫覡¶
　宋鍾蜚英學記常武為守節禮義之國元志居民務¶
　本勤於耕織自崇觀以來製錦繡為業其色鮮明不¶
　在成都錦官下函史民以漁獵山伐為業舊志地與¶
　苖峒相接無椎魯悍桀之習大江嚙城舳艫帆檝時¶
　上下商賈所聚百貨輳集人語歡聲輒喧午夜安樂¶
　故土憚於行役竭耕桑之勞習網罟之利舊稱魚米¶
<pb:KR2k0046_WYG_076-16b>¶
　之鄉良有以也¶
　武陵縣附郭¶
　桃源縣玉海鎮節賦武陵桃源是謂有常之域¶
　龍陽縣胡文煥風土志簡淳有水患¶
　沅江縣舊志湖&KR0412;為居網罟是利¶
辰州府¶
　隋書地理志嗜好居處頗與巴渝同俗圗經州介山¶
　谿俗雜蠻獠以刀耕火種為業寰宇記矜重名教敦¶
<pb:KR2k0046_WYG_076-17a>¶
　尚典型風土記信巫鬼重滛祀少鬬訟寡盜賊元張¶
　圗南學記邑里椎結相先後言嗢吚不可辨然人多¶
　善良以儒稱者未嘗不談經訓知古今事明一統志¶
　居城市者衣服言語皆華人而山谷間頗雜以猺俗¶
　舊志辰郡山多田少民性淳樸山谷間至有皓首不¶
　識官府者邇來士大夫之家攻詩書敦行古禮¶
　沅陵縣附郭¶
　瀘溪縣舊志民尚淳樸向學守禮猶有古遺風¶
<pb:KR2k0046_WYG_076-17b>¶
　辰谿縣後漢書宋均傳辰陽俗少學者而信巫鬼¶
　漵浦縣舊志男事耕耘女勤紡織¶
　沅州舊志敦古秉禮力本務穡¶
　黔陽縣宋翁永平縣治記風氣樸靜人士秀發¶
　麻陽縣戴敏石城記民生無異業率作力農衣食不¶
　假外求¶
永順府¶
　通典溪州土地與辰州同函史古辰溪之地漁獵養¶
<pb:KR2k0046_WYG_076-18a>¶
　生明一統志土民服五色斑衣不曉文字刻木為契¶
　短裙椎髻常帶刀弩¶
　永順縣附郭¶
　龍山縣圗説民多樸直畏官怯訟服疇力穡男女合¶
　伴¶
　保靖縣明一統志土民服花衣耕種為業¶
　桑植縣李遇時桑植司志盤瓠之裔漸知禮節¶
直𨽻澧州¶
<pb:KR2k0046_WYG_076-18b>¶
　唐元㣲之集澧有屈原遺風澧陽志舊屬楚為黔中¶
　地至今有楚遺風胡文煥風土志地饒民淳龔暹志¶
　稻田繡錯桑塢風清山牧歌恬江漁響答士樸民淳¶
　男貞女淑以故忠孝節義端方爾雅之風傳藝林者¶
　澧稱盛云¶
　安鄉縣李遇時志安鄉希文讀書地風軌尚存其民¶
　敦本務穡無甚富甚貧¶
　石門縣舊志俗尚儉約民務耕種¶
<pb:KR2k0046_WYG_076-19a>¶
　慈利縣元余闕書院記其小人服禮以事上其君子¶
　力學以待用¶
　安福縣孫雲夢九永風俗記人啜茗粥著山屐其地¶
　植棉者少布多以麻¶
直𨽻郴州¶
　後漢書許荆傳風俗脆薄唐韓愈集郴之為州當中¶
　州清淑之氣蜿蟺扶輿磅礴而欝積其水土之所生¶
　神氣之所感白金水銀丹砂石英鍾乳橘柚之包竹¶
<pb:KR2k0046_WYG_076-19b>¶
　箭之美千尋之名材不能獨當也意必有魁竒忠信¶
　材徳之民生其間宋伯潛社壇記俗愿樸而勁桂陽¶
　郡志淳樸近古舊志尚禮義學有師承¶
　永興縣舊志山深地僻鮮知禮義¶
　宜章縣陸九淵學記淳愿忠樸顓䝉悍勁而不能為¶
　欺詐¶
　興寧縣陳邦器圗説壤沃水駛夙饒稼穡¶
　桂陽縣舊志士農務本俗樸易治¶
<pb:KR2k0046_WYG_076-20a>¶
　桂東縣王敬賔學記賦敦樸之氣無紛華靡麗以鑿¶
　其天真¶
直𨽻靖州¶
　圗經其要約以木鐵為契其樂器有愁笛壺笙宋魏¶
　了翁集風土不惡民俗亦淳又靖之民不知有紛華¶
　之悦故寡欲易足郊人猶有大布之冠者宋汪藻靖¶
　州記與蠻壤犬牙嵗乆聲教所覃去椎髻之習而飾¶
　冠巾轉侏&KR0867;之音而通字畫奉官吏約束一如中州¶
<pb:KR2k0046_WYG_076-20b>¶
　㑹同縣風土志苖夷雜處簡僻易治¶
　通道縣舊志火耕水耨不事商賈業¶
　綏寧縣舊志俗勤耕織多栽種雖富不學奢¶
　¶
　¶
　¶
　¶
　湖廣通志巻七十六¶
