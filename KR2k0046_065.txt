# -*- mode: mandoku-view; -*-
#+TITLE: 湖廣通志
#+DATE: 2015-08-24 22:41:51.825628
#+PROPERTY: ID KR2k0046
#+PROPERTY: BASEEDITION WYG    
#+PROPERTY: JUAN 卷六十五
<pb:KR2k0046_WYG_065-1a>¶
欽定四庫全書¶
　湖廣通志巻六十五¶
　　義士志¶
長沙府¶
　東漢陳平子後漢書范式傳長沙陳平子同在太學¶
　與式未相見而平子被病将亡謂其妻曰吾聞山陽¶
　范巨卿烈士也可以託死吾沒後但以屍埋巨卿户¶
　前乃裂素為書以遺巨卿既終妻從其言時式出行¶
<pb:KR2k0046_WYG_065-1b>¶
　適還省書見瘞愴然感之向墳揖哭以為死友乃營¶
　䕶平子妻兒身自送䘮於臨湘未至四五里而去¶
　宋丁雋姓譜醴陵人習春秋時稱丁三傳兄弟十七¶
　人一家聚三百口無間言大中祥符中詔旌表其門¶
　閭¶
　鄧咸楚紀湘隂人天禧間創義學於邑南訓誨弟子¶
　及湘楚之士如江夏馮京安州鄭獬胥從之遊姪珙¶
　為豐城主簿夜聞庫丁聚哭詰之曰失官錢三百貫¶
<pb:KR2k0046_WYG_065-2a>¶
　珙盡以錢代之還官其人感惠以二女獻之不納皆¶
　咸教也¶
　元陳天福姓譜茶陵人嵗凶發廪平糶貧不能糴者¶
　輙周之有道士丐米天福與之一斗道士酬以百錢¶
　天福不受道士出題其壁有桂子蘭孫聫步武之句¶
　後子桂孫蘭孫果登第慕義樂施有父風遭宋革不¶
　仕營東山書院為終身計博學好古著述尤富輯文¶
　選補遺四十巻¶
<pb:KR2k0046_WYG_065-2b>¶
　明黄謨善化舉人析産多讓遺其昆弟置家祠田百¶
　餘畝通判雲南值沐府卒交譁謨往諭遂定(見府志/)¶
皇清曹景星益陽嵗貢生孝友篤至垂老無間見義必¶
　　為不私財利刋家諜修學宫身獨任之數拯人于¶
　　危尤敦所親里中稱其篤行老成云祀鄉賢¶
　　陳六禮攸縣諸生順治三年有山賊之警六禮率¶
　　鄉勇禦之被執罵賊死其妻朱氏亦自經十四年¶
詔旌其門¶
<pb:KR2k0046_WYG_065-3a>¶
　　廖方達寧鄉人巡撫韓世琦以方達名諸生檄署¶
　　茶陵學正與弟瀘溪訓導方逺友愛最篤置義田¶
　　賙宗族嵗饑悉推廪粟賑貧瘠曰天災流行豈宜¶
　　獨飽¶
　　黄棣開湘鄉人講求大小宗法收撫族之孤貧不¶
　　能自存者有曾氏子負官租逮繫甚急其母将自¶
　　鬻以償棣開為代輸嵗饑散榖千餘石流冦至集¶
　　鄉人守望邑令長亦賴之¶
<pb:KR2k0046_WYG_065-3b>¶
　　何其仙寧鄉諸生順治已丑大疫其仙為施藥餌¶
　　延醫診視多所全活兄弟不析產不私財訓誨子¶
　　姪有古風焉¶
　　龍伯冠攸縣諸生事親篤孝癸已嵗荒貯租七百¶
　　石悉以捐賑隣有張魁伯欲鬻妻償負伯冠捐金¶
　　以全之督學繆沅為表其廬云¶
　　劉温良茶陵諸生性慷慨與人交輙傾肝膽友朋¶
　　困急傾囊濟之吳逆之變温良叅替征西将軍穆¶
<pb:KR2k0046_WYG_065-4a>¶
　　占幕府軍機多所指畫薦授安仁令以迴避本¶
　　省解歸¶
衡州府¶
　晉李義姓譜酃縣人太寧中盜起荆湖義傾家貲市¶
　兵器率鄉人擊破之闔境以安荆州牧陶侃召至麾¶
　下分兵使擊賊戰屢有功事平旌賞獨優鄉民立祠¶
　於故居號其地太尉原¶
　南北朝何𢎞齊書孝義傳衡陽何𢎞疎從四世同居¶
<pb:KR2k0046_WYG_065-4b>¶
　並共衣食詔旌表門閭蠲租稅¶
　五代廖偃衡山人馬希萼為徐威所逼幽於衡山偃¶
　率臧獲及鄉人與彭師暠共立希蕚為衡山王斷江¶
　自守(見舊通志/)按五代史楚世家馬希崇遣彭師暠¶
　廖偃囚希蕚於衡山師暠奉希蕚為衡山王不言偃¶
　共立未知舊志何據特存而辯之¶
　元段清逺酃人元季兵亂民不自保清逺練習丁壮¶
　悉力防禦境賴以安有官勳後征溪峒歿特加䘏廕¶
<pb:KR2k0046_WYG_065-5a>¶
　同時李均佐亦有守禦功(見舊通志/)¶
　李均佐(見上/)¶
　明周誠衡陽人御史均禄之子正統三年春載稻七¶
　千五百石貿於南都經九江安慶值大飢盡以所載¶
　賑之有司以聞賜勅奨諭復其家百年建坊旌之¶
　歐陽梧安仁人光禄署丞天性孝友篤於宗盟凡服¶
　屬之親月有廩給無飢凍者萬厯十七年嵗歉梧輸¶
　粟千石以賑有司奏聞詔旌其閭¶
<pb:KR2k0046_WYG_065-5b>¶
　聶廷鳳常寧人資性篤實尤沉潜問學嘗捐金脫人¶
　於難有宿負力不償者輙焚其劵祀鄉賢¶
　羅宓明酃縣人邑罹流寇刼掠宓明結寨保障之全¶
　活甚衆¶
　鄒承芬酃縣諸生昆弟七人承芬嫡且長父遺命以¶
　貲産予承芬倍諸子承芬藏弆不以示諸弟父卒乃¶
　均産析之督課諸弟學成並著文譽¶
　胡彦聰臨武人事孀母能得其歡心析腴産以予弟¶
<pb:KR2k0046_WYG_065-6a>¶
　用薦辟起家為重慶府同知恒捐俸佐公費歸置義¶
　田建家塾族人多利頼焉¶
　謝如珂耒陽人為諸生篤志文學獻賊陷湖南如珂¶
　集鄉勇拒戰死之(以上見舊通志/)¶
皇清陳汝方太常卿宗契之孫有黄某者負富人重貲¶
　　将鬻其婦以償汝方發其家所藏榖帛并稱貸盡¶
　　為償之夫婦遂得全士論髙之(見舊通志/)¶
　　詹象鼎常寧諸生邑人卜遷學宫皆曰象鼎宅地¶
<pb:KR2k0046_WYG_065-6b>¶
　　吉鼎曰果吉吾當毁宅不願獨利也由是新學遂¶
　　成¶
永州府¶
　南北朝齊譚𢎞寳齊書孝義傳零陵譚𢎞寳疏從四¶
　世同居並共衣食詔旌表門閭蠲租稅按齊書𢎞寳¶
　與衡陽何𢎞皆建元時人附見封延伯傳¶
　宋周世南姓譜祁陽人祥符進士少好學遊上庠聘¶
　董氏女未娶而女失明董氏請離婚世南父以書寄¶
<pb:KR2k0046_WYG_065-7a>¶
　京師周世南報曰人生配偶有定分始全終廢天也¶
　既第成婚士論髙之累官至駕部郎中以少卿致仕¶
　蒋湋明一統志零陵人少辭家入太學既不遇棄而¶
　歸隠黄庭堅在宜州病革湋往見焉庭堅委以身後¶
　事及卒為棺斂具舟送歸鄒浩謫永州湋從之遊浩¶
　有昭州之行湋又為經紀其家¶
　唐幹東安人少負奇氣舉於鄉三試禮部不第歸隠¶
　龍溪邑連嵗被冦幹重門設險捐金散榖為族里倡¶
<pb:KR2k0046_WYG_065-7b>¶
　境内以安(見舊通志/)¶
　元吳友遜明一統志字致恭道州人弱冠通武藝畧¶
　涉書史元末盜起友遜仗義保障民賴以安¶
　明劉蘭孫江華人生而魁岸剛勇有謀賊首李夜义¶
　作亂永州府判領兵征勦數月未獲聞蘭孫勇造廬¶
　請助入山一鼓遂擒賊首¶
　張琮東安人守鎮百户宣徳二年苗冦犯境琮冒矢¶
　石拒敵中流矢卒¶
<pb:KR2k0046_WYG_065-8a>¶
　唐斌東安人持身亷約自其七世祖明甫至斌兄弟¶
　皆同爨無間言斌由嵗貢授廣州府檢校以官俸置¶
　田與兄弟共之¶
　盧竒祁陽人萬厯庚辰進士初聘同邑張氏女及笄¶
　而瞽女家請改婚奇竟娶焉人稱其義祀鄉賢¶
　唐周慈零陵人為人孝友篤志正學江西萬元吉司¶
　理永州甚器之癸未流賊入湖南官民驚潰周慈從¶
　元吉俱死(以上見舊通志/)¶
<pb:KR2k0046_WYG_065-8b>¶
寳慶府¶
　明車大敬邵陽人明經未仕究心理學言行篤實尤¶
　以孝友著鬻産以資兄宦為善於鄉薫其徳而善良¶
　者為多卒年九十(見舊通志/)¶
　楊海清明一統志城步人有勇力為衆推服景泰八¶
　年洞苗肆掠邵湘海清率其妻及其徒衆追戰於龍¶
　王橋以後援不至與其妻俱遇害有祠祀之¶
　彭承孟武岡人土冦袁有志陷州承孟曰國家養士¶
<pb:KR2k0046_WYG_065-9a>¶
　三百年殉節報効正在吾儕率其子夢麟夢龍督鄉¶
　勇勦賊值州師失期為賊所蹙投潭以死夢麟曰吾¶
　父死吾寧獨生力戰死之夢龍擒獲賊首(見府志/)¶
岳州府¶
　明沈植臨湘舉人歴官僉事嵗饑與弟栻榜各輸榖¶
　千石以賑詔建坊旌之祀鄉賢¶
　沈廷燧臨湘人捐榖賑荒開誠化盜家藏書萬巻屬¶
　纊時悉出以貯學宫¶
<pb:KR2k0046_WYG_065-9b>¶
　周一宫臨湘人年四十䘮妻誓不再娶後舉於鄉任¶
　資陽令終身不置姬妾士論髙之¶
　楊紹儒臨湘人少習舉子業不樂仕進力田教子篤¶
　於友誼析産時舉其私嚢悉分與昆弟置田以贍族¶
　人甃橋以濟行者子一鵬成進士封太常少卿祀鄉¶
　賢¶
　蕭時逢巴陵人㑹川巡檢居鄉施藥餌給轊櫝買山¶
　作義塚萬厯戊子春洞庭風作覆溺者四十餘人時¶
<pb:KR2k0046_WYG_065-10a>¶
　逢悉斂而瘞之太守王瀠表其宅¶
　彭岡平江人萬厯已丑大饑岡上書於縣令勸富人¶
　出粟為粥以賑而岡率先捐米百石鄉人以岡非素¶
　封尤徳之¶
　吳采臨湘人以孝友著聞於族閭所置田宅悉與其¶
　庶弟均之子嘉賓官同知嘉兆官教授俱由明經筮¶
　仕(以上見舊通志/)¶
常徳府¶
<pb:KR2k0046_WYG_065-10b>¶
　南北朝邵榮興齊書孝義傳武陵郡邵榮興文獻叔¶
　八世同居詔旌表門閭蠲租稅¶
　文獻叔(見上/)¶
　范安祖齊書孝義傳武陵范女祖李聖伯范道根五¶
　世同居詔旌表門閭蠲租稅¶
　李聖伯　范道根(俱見上/)¶
　明石瑗武陵人瑗十世祖廷河訓約子孫同爨至瑗¶
　族益蕃衍恪守祖訓長幼無間太守陸垹造其廬奏¶
<pb:KR2k0046_WYG_065-11a>¶
　瑗家十世同居敦睦可風詔建坊表之并復其家(見/)¶
　(舊通志/)¶
　唐㫤三楚文獻録常徳衛人性謹厚父有養子㫤讓¶
　産與之以慰父志嵗祲煮粥以啖飢者尤喜助人婚¶
　䘮以子鍊貴封御史有司請謁逃匿入村子姓強之¶
　曰雖非贋官原非實任安能一旦羣縉紳出入耶七¶
　舉鄉飲賓不赴年八十¶
　談録武陵人自祖隆以下至録凡七世同居成化間¶
<pb:KR2k0046_WYG_065-11b>¶
　有司以聞奉詔旌其門¶
　劉國㑹武陵人性耿介不阿領鄉薦筮仕商丘遭變¶
　慷慨死義¶
　栁之彦孝子紀之孫為獻賊所執欲降之之彦曰求¶
　忠臣於孝子之門豈有祖父受旌而子孫猶屈膝從¶
　賊者乎賊怒斷手割鼻罵不絶口(以上舊通志/)¶
辰州府¶
　宋楊瀨黔陽人素驍勇鄉有冦警兄弟三人併力捍¶
<pb:KR2k0046_WYG_065-12a>¶
　禦民賴安全立祠以祀(見舊通志/)¶
　元向良嗣溆浦人至正中草賊王七叛人多從之良¶
　嗣獨不附賊縱火燒良嗣忽大雨火滅賊感動釋去¶
　(見舊通志/)¶
　明嚴秀溆浦人香爐寨苗叛秀應募赴都勻累獲戰¶
　功有官勳秀曰吾無以官為也但求此一方安耳棄¶
　之來歸(見舊通志/)¶
皇清唐大純黔陽人明末流賊刼掠村墟大純止一子¶
<pb:KR2k0046_WYG_065-12b>¶
　　名新居並其姪女為賊所縶索金以贖大純念難¶
　　兩全而弟大組早世獨遺一女遂棄巳子贖姪女¶
　　後大純復生子有瑞有學行云¶
直𨽻澧州¶
　晉周該晉書周該傳天門人性果烈以義勇稱叔父¶
　級宜都内史亦忠節士聞譙王氶立義湘州謂該曰¶
　王敦稱兵構逆譙王尅期舉義此烈士致死之時汝¶
　其成吾志申欵於王乎該欣然奉命潜至湘州與氶¶
<pb:KR2k0046_WYG_065-13a>¶
　相見氶大恱㑹敦遣其将魏乂圍氶甚急該與從事¶
　周畸間出反命為乂所執考之至死竟不言其故¶
　元羅長卿安鄉舉人為襄陽路總管倪文俊之亂有¶
　保障功時兵荒相繼長卿家貲鉅萬賑貸全活者甚¶
　衆¶
　鄧均忠石門人峒民冦掠均忠擊平之紅巾至又拒¶
　之境内以寧¶
　張貴和慈利人與弟繼和集兵捍境鄉里從義者多¶
<pb:KR2k0046_WYG_065-13b>¶
　歸之倪文俊來冦貴和戰敗死之(以上俱見舊通志/)¶
皇清任春澧州人其父紀早卒事母盡孝嵗大飢出榖¶
　　千餘石以賑明末劉六冦亂州派軍餉一千兩春¶
　　悉以家貲輸納¶
直𨽻郴州¶
　明髙任光宜章人成進士以好義聞於鄉里(見舊通/)¶
　(志/)¶
皇清李元郴州人紅賊盤踞萬陽山興寧酃縣俱被刼掠¶
<pb:KR2k0046_WYG_065-14a>¶
　　元捐貲集衆捍禦州境得全(見舊通志/)¶
　　張一元永興諸生康熙十七年應征南将軍穆占¶
　　募隨叅謀軍務穆占委守永興吳逆悉賊兵環疆¶
　　疊攻不下遂解去逆誅穆占委賫¶
上諭招撫餘黨至耒陽賊衆抗拒脅降一元大罵賊磔¶
　　之¶
　　義民(附/)¶
長沙府¶
<pb:KR2k0046_WYG_065-14b>¶
　明譚永夀茶陵人質言篤行家無餘積喜於應人緩¶
　急嘗割私田以平族争貸人金以還去婦年八十有¶
　三(見舊通志/)¶
皇清楊恵生善化人樂善好施嘗以私廪榖千石減市¶
　　價三之一糶與貧户復糴米三百石糶價如前其¶
　　他助婚𦵏治橋梁設渡船捐貲一無恡惜鄉人徳¶
　　之¶
衡州府¶
<pb:KR2k0046_WYG_065-15a>¶
　明廖璜常寧人成化二十年嵗大饑輸粟賑濟有司¶
　申請院道奏旌表之賜冠帶¶
　傅良瑞桂陽州人篤於友愛撫孤姪如子隆慶改元¶
　嵗大歉傾其廪囷以振乏絶¶
　譚安暉酃縣人遇嵗歉出粟賑濟嘗有偷兒入室安¶
　暉覺而起飲之酒贈以金且勸其改行自新里人聞¶
　其事安暉未嘗自言也晚舉二子人以為篤行之報¶
　云¶
<pb:KR2k0046_WYG_065-15b>¶
　廖舒鳳藍山農人有厚貲人緩急借貸輙應之不取¶
　子錢力不償者還其劵同時陳鑑屢還人遺金不受¶
　謝鄉里並稱為長者(以上見舊通志/)¶
皇清鄧孔符桂陽州人天性孝友兄孔範病革孔符刲股¶
　　療之(見舊通志/)¶
永州府¶
　元劉獲孫江華人至元甲午嵗飢行省遣官到縣勘¶
　實令恐擾累以豐熟報官即去獲孫行追至永州哀¶
<pb:KR2k0046_WYG_065-16a>¶
　籲不巳官始復來勘果實發倉廪賑民賴以蘇又連¶
　三年大飢獲孫嘗煮粥施濟里民徳之¶
　文如阜東安人性行敦樸以腴産讓兄居側有橋當¶
　孔道倡善修葺大徳壬寅嵗飢發廪以賑鄉里(以上/)¶
　(舊通志/)¶
　明曾恭祁陽人嘗與衆同浴於江得金滿嚢意必同¶
　浴者所遺伺之至夜分果有一少年泣而來訊之曰¶
　吾商也浴於此忘取嚢金吾無還鄉理矣将投於江¶
<pb:KR2k0046_WYG_065-16b>¶
　恭急呼曰爾無憂吾待子久矣挈所拾還之¶
　唐太正東安人輕財好義建石期橋費八千餘金七¶
　年而功始竣又助修濟川橋後人立祠橋旁¶
　陳經東安人凡宗黨貧乏者必捐貲濟之邑中遷學¶
　建橋咸得其佽助¶
　鄧秀東安人弟洪卒於戍兩孤皆髫齔秀撫養成立¶
　各與娶婦授産治生¶
　劉仁聰東安人嵗大飢道殣相望仁聡捐米賑貸鄉¶
<pb:KR2k0046_WYG_065-17a>¶
　人賴全活者甚衆(以上見舊通志/)¶
寳慶府¶
　明陳佩邵陽人潔已好修屢預鄉飲酒禮年九十二¶
　例賜冠帶(見舊通志/)¶
皇清侯國弼邵陽人家素貧自力衣食然喜施予亂兵¶
　　執其兄國弼奔告曰我能為導釋吾兄惟命是聼¶
　　兄得脫國弼乃大罵遂見害(見舊通志/)¶
岳州府¶
<pb:KR2k0046_WYG_065-17b>¶
　明周銘臨湘人性剛方輕財重義成化𢎞治間嵗大¶
　飢銘前後出數千餘石賑濟邑多賴存活旌其門曰¶
　義門¶
　沈鎮臨湘人嘉靖乙夘嵗大飢輸榖千五百石以賑¶
　撫臣顔其堂曰尚義¶
　姚文宣臨湘人孝弟力田三世同居郡守李鏡榜其¶
　名於旌善亭提學蔡潮嘉其行誼為書百忍堂¶
　江禹合巴陵人獻賊殺掠積屍以萬計捐貲收葬於¶
<pb:KR2k0046_WYG_065-18a>¶
　丁油橋官道之南司理戴吉人過而流涕題曰萬枯¶
　壟(以上見舊通志/)¶
常徳府¶
　明燕政桃源人正統六年嵗飢陳請於朝願輸粟千¶
　五百石賑濟詔賜為義門仍免三年户役¶
　陳仲鈞常徳衛人孝友樂施捐私租倡立義倉歉嵗¶
　全活甚衆凡建五石梁又修神鼎門外江岸甃以石¶
　郡守顔其堂曰惠濟¶
<pb:KR2k0046_WYG_065-18b>¶
　劉從禮武陵人嵗飢捐銀千兩粟千石賑濟詔建坊¶
　旌之¶
　賀璣武陵人多隠德遇嵗飢賑粟千石¶
　陳湯命武陵人有隠徳其稚孫嬉於巷拾遺金一封¶
　有姓字湯命訪年餘得其人還之¶
　段光逺武陵人有勇畧與兄光啟同遇賊兄被執光¶
　逺持刄連殺數賊以救兄遭他賊格鬭兄見害僅以¶
　身免¶
<pb:KR2k0046_WYG_065-19a>¶
　胥本初　曽仲賢俱龍陽人正統六年以尚義賑飢¶
　受𠡠奨¶
　鍾志逺桃源人嵗祲煮粥以食飢者榖價翔涌志逺¶
　復發廪平糶每石受銀三錢仍輸於官以助賑恤¶
　蕭襄　龍鑾　裴紹度　李聞譽俱以好義聞(以上/)¶
　(見舊通志/)¶
永順府¶
皇清劉漢景保靖人㓜孤兩兄繼殞撫教其兄子五人¶
<pb:KR2k0046_WYG_065-19b>¶
　　如已出¶
　　王佐保靖人敦睦宗族好施予鄉里夙負未收貧¶
　　無以償者悉還其劵¶
直𨽻郴州¶
　明楊紹郴州人嘉靖間嵗飢捐榖以賑嘗途獲遺金¶
　因留路傍以待少頃失金者至紹驗實還之¶
　鄧紳永興人嵗大飢出粟千石以賑恩賜義士坊旌¶
　之¶
<pb:KR2k0046_WYG_065-20a>¶
　劉宗林宜章人正統時嵗飢出榖千餘石賑荒有司¶
　給扁奨之¶
　李思素永興人正統時嵗飢賑榖千石詔旌其門(以/)¶
　(上見舊通志/)¶
直𨽻靖州¶
　明毛大富㑹同人萬厯間市民劉廷紀家被火擎一¶
　箱俾其族人劉徳實授大富倉猝不辨也後數日詣¶
　徳索以歸徳無以應廷紀忿其乾沒訴之縣令将加¶
<pb:KR2k0046_WYG_065-20b>¶
　刑大富負箱疾趨訟庭曰廷紀授我非劉徳也令以¶
　示廷紀皆舊封識啟視不失銖兩令嘆曰此誠義民¶
　矣¶
　栗朝應㑹同人樂善好施傾嚢濟貧萬厯間縣令申¶
　請表揚(以上見舊通志/)¶
　　附増¶
皇清譙衿沅江廪生明正徳時始祖大相有隠徳子三¶
　　炳最長炳兄弟子姪二十人譙氏七世同居始此¶
<pb:KR2k0046_WYG_065-21a>¶
　　炳再傳至學賢立規條以教其家明季避冦失弟¶
　　學優所在諸兄弟號泣幾絶分道踪跡得之又一¶
　　傳至仕忠環宅樹多合抱有子母鹿馴其下又一¶
　　傳至袗親支一百一十九人譙氏家法事無大小¶
　　以年長有才能者主之袗弟衿以祖命主家事續¶
　　作家訓二十條子若孫凛遵之隣家火及衿兄弟¶
　　入祠堂抱神主避火火隨熄二百餘年䘮祭無失¶
　　禮每食男女異席終事無譁嬰孺咸聚一室自少¶
<pb:KR2k0046_WYG_065-21b>¶
　　即使知親愛家所畜牛每出入先後以齒在牧地¶
　　如之鄉人不問而知為譙氏牛也其他多類此自¶
　　炳至衿之孫行凡七世曽孫行五人尚幼不以世¶
　　紀今同居如故雍正十年䝉¶
恩建坊¶
旌表¶
欽賜¶
御書世篤仁風綾匾¶
<pb:KR2k0046_WYG_065-22a>¶
　¶
　¶
　¶
　¶
　¶
　¶
　¶
　¶
<pb:KR2k0046_WYG_065-22b>¶
　¶
　¶
　¶
　¶
　¶
　¶
　¶
　湖廣通志巻六十五¶
